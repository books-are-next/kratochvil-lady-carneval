<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-36</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-36" xml:lang="cs-CZ">
		<div class="Z-kladn--textový-r-meček">
			<p id="_idParaDest-35" class="MLP_uroven2_kapitola ParaOverride-1">31</p>
			<p class="MLP_text_bez1radku ParaOverride-1">Ale vyrazili, teprve až se trochu setmělo. A&#160;ukázalo se, nejenže se Olga dobře drží v&#160;sedle, ale taky kůň ji s&#160;potěšením nese. Jen jeho majitele trochu zmátla. Představoval si totiž, že je vytáhne do kopečků a&#160;lesíků nad Řečkovicemi, ale Olga měla úplně jiný nápad. A&#160;okamžitě se ujala vedení.</p>
			<p class="MLP_text ParaOverride-1">„Směl bych vědět, kam jedem? A&#160;když tak proboha ne po hlavní třídě!“</p>
			<p class="MLP_text ParaOverride-1">Olga totiž zamířila zpátky ke středu města, do Králova Pole. Ale vzala to hezky horem okolo fotbalového stadionu a&#160;sportovní haly a&#160;pak po Vodově ulici a&#160;dolů po Skácelově na Slovanské náměstí. A&#160;Lukáš ji chtě nechtě následoval.</p>
			<p class="MLP_text ParaOverride-1">Slovanské náměstí už bylo v&#160;tuhle hodinu vyprázdněné a&#160;těch několik osamělých chodců se po nich překvapeně ohlédlo. Klapot kopýtek a&#160;pásy stínů a&#160;světel mezi stromy a&#160;pouličními lucernami. Olga zamířila k&#160;rožáku při vyústění Charvátské ulice.</p>
			<p class="MLP_text_bez1radku_-12-0- ParaOverride-1">Na špatně osvětleném domovním štítě reklamní obraz, který už důvěrně známe. Ale od té doby, co jsme ho viděli naposledy, ztratil svou nepochybnou důstojnost, zčásti se oloupal, zčásti vybledl.</p>
			<p class="MLP_text ParaOverride-1">Seděli na koních a&#160;dívali se na to, co bylo ještě docela nedávno reklamou jakési švýcarské pojišťovny (nápis už skoro nečitelný). Olga pootočila hlavu a&#160;podívala se na Lukáše hledícího lhostejně na fresku zobrazující most s&#160;uhánějícím vlakem. Samozřejmě že byla hloupost domnívat se, že tahle konfrontace bude k&#160;čemu. Byla k&#160;ničemu. Lukáš se díval a&#160;nedíval a&#160;pak už Olze došlo, že se vlastně nedívá vůbec, nýbrž o&#160;něčem intenzivně přemýšlí, k&#160;něčemu se soustředěně odhodlává.</p>
			<p class="MLP_text ParaOverride-1">Až se konečně doodhodlal a&#160;sjel z&#160;koně, svezl se na zem a&#160;na kolena a&#160;klečel tam před překvapenou Olgou a&#160;svými dočista zaskočenými koňmi. Tohle od něho Stříbrňák ani Plesnivák nečekali.</p>
			<p class="MLP_text ParaOverride-1">Lady Carneval vzpřímena v&#160;sedle, Lukáš Hampl před ní dole na kolenou a&#160;zvětralá freska coby jakýsi falešný oltářní obraz.</p>
			<p class="MLP_text ParaOverride-1">Olga si už několik hodin zřetelně uvědomovala, že se tady vlastně opakuje situace, kterou přece už dokonale zná a&#160;z&#160;které by už mohla skládat maturitu. Když byla předloni na jaře na tom hodně špatně, ujal se jí Silvestr Silvestr. A&#160;když jí pak bylo znova zle (a&#160;tentokrát zásluhou Silvestrovou), najednou se objevil Filip Bureš a&#160;zase se jí ochotně ujal. A&#160;teď, když je jí zas mizerně, když ji zas cosi ohrožuje, je tu hle Lukáš Hampl coby ochránce a&#160;utěšitel. A&#160;vždy stejný v&#160;očích žár. Jsem šílená, blesklo Olze hlavou, že z&#160;toho zavčas a&#160;hodně daleko neuteču. Jsem blbá, blbá, až bučím, bučím! Ale pak už mu pokynula ze sedla Stříbrňáka:</p>
			<p class="MLP_text ParaOverride-1">„Vstávej, Lukáši. Přesvědčils mě. Jak se to říká? Jo, už vím: budu tvou ženou.“</p>
			<p class="MLP_text ParaOverride-1">Přestože se důkladně osprchovali, byli stále ještě cítit jak staří koňáci, a&#160;když si pak připravovali rychlé občerstvení (Olga u&#160;plotny vejce na slanině, Lukáš otvíral láhev, a&#160;stáli k&#160;sobě v&#160;malé kuchyňce zády), uslyšela najednou zas zaržání.</p>
			<p class="MLP_text ParaOverride-1">„Neskočíš ještě za nimi? Dožadují se tvé přítomnosti.“</p>
			<p class="MLP_text ParaOverride-1">„Omyl, lásko. To jsem byl já. Dožaduju se tvojí.“ </p>
			<p class="MLP_text ParaOverride-1">Lukášova ložnice byla, jak ostatně zavčas upozornil (vzpomeňme si), nacpána uskladněným nábytkem a&#160;velkými, dosud neotevřenými bednami a&#160;krabicemi. Takže postel byla vsunuta do tak uzounké uličky mezi vysokými skříněmi, až z&#160;toho Olga pocítila zlou klaustrofobii a&#160;tiše zaklela: „Do prdele!“</p>
			<p class="MLP_text ParaOverride-1">„Však ano,“ pravil Lukáš Hampl a&#160;něžně si ji otočil.</p>
		</div>
</body>
</html>