<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">7</p>
			<p class="MLP_text_bez1radku ParaOverride-1">Měla štěstí, páteř nebyla pochroumána, jen ta zlomená noha, šok a&#160;lehký otřes mozku. Ležela v&#160;Úrazovce na Ponávce, a&#160;když se jí ptali, komu mají podat zprávu, pominula maminku, protože ji nechtěla polekat, a&#160;najednou už nevěděla o&#160;nikom, samozřejmě ne nikomu z&#160;Kurýra, takže jí zůstala zas jen ta Lída. A&#160;ta se tam objevila už třetího dne a&#160;s&#160;ní ještě dvě dobré kamarádky, takže Olga mohla konstatovat, že i&#160;ten nejhorší národní parchant, pilný spolupracovník Státní bezpečnosti, má pár věrných přátel, co mu z&#160;tváře setřou slinu.</p>
			<p class="MLP_text ParaOverride-1">„Cože, tak ses přece jenom viděla s&#160;hermetikem, s&#160;tím okultistou?“ potěšila se Lída.</p>
			<p class="MLP_text ParaOverride-1">„Ale zklamu tě, Liduš, je to jen šašek. I&#160;když, přiznávám, docela zábavnej šašek.“</p>
			<p class="MLP_text ParaOverride-1">A&#160;semlely pak ještě páté přes deváté, žvanivý babinec, a&#160;i Olga byla hovorná a&#160;veselá, takže tam pak odpočívala se zavřenýma očima a&#160;uspokojivým pocitem, že vykonala pro ty, co se na ni přišly podívat, polámanou a&#160;poníženou, vše, co bylo v&#160;jejích silách.</p>
			<p class="MLP_text_bez1radku_-12-0- ParaOverride-1">A&#160;když potom vešel a&#160;tiše nad ní stanul, cítila jeho přítomnost, ale neměla se k&#160;tomu, otevřít oči. A&#160;tak chvíli čekal a&#160;pak ji oslovil a&#160;okamžitě poznala jeho hlas. Třeba jí to nebudete věřit, ale pořád ještě byla ochotná vzít ho zase na milost a&#160;smířit se i&#160;s&#160;nějakým neobratným vysvětlením, jak to, že už je v&#160;Brně tak dlouho a&#160;ještě se jí neozval. A&#160;přiznala by se, že byla připravena na všechno, jenom ne na to, že teď využije její bezmocnosti a&#160;přijde jí sem jen tak lážo plážo oznámit, že už je všemu navždy konec. A&#160;když jí to říkal&#160;– ach, nesmírně ohleduplně a&#160;slovy pečlivě volenými&#160;–, hleděla na něho doširoka otevřenýma očima a&#160;viděla taky ten obrovský pugét, který jí donesl a&#160;stále ještě nepředal, jako by ho chtěl až úplně na závěr své řeči spustit do její postele jak do hrobu.</p>
			<p class="MLP_text ParaOverride-1">Přerušila ho a&#160;natáhla ruku: „Víš co? Dej mi už tu kytku.“</p>
			<p class="MLP_text ParaOverride-1">Poslušně ji Olze podal a&#160;ta z&#160;ní okamžitě strhla celofán a&#160;ke svému náramnému překvapení ji hned začala, okvětní plátek za okvětním plátkem, soustředěně hltat. Ládovala se kytkou jak vyhládlý zedník vídeňským gulášem. A&#160;dodnes jí není zcela jasné, jakou složitou symboliku tímhle počinem vygenerovala. Probudil se v&#160;ní nějaký pohanský instinkt? Uskutečňovala tak nějaký prastarý rituál, který kdysi povinně vykonávaly rozcházející se dvojice? Byla snad ta kytka obřadným tělem její lásky? Mirek jenom zíral, a&#160;než se vzpamatoval, už tady byl kdosi z&#160;personálu, a&#160;když to uviděl, vykřikl na Mirka: „Člověče, čím nám tu pacientku krmíte, máte rozum?“ A&#160;sebrali jí kytku a&#160;Mirek cosi zmateně blekotal a&#160;přitom couval, nenápadně couval od její postele, až úspěšně vycouval dveřmi a&#160;tam na chodbě ještě zvedl ruku a&#160;jenom tak drobně Olze zamával.</p>
			<p class="MLP_text ParaOverride-1">Nejspíš si ten grázlík zesumíroval, že už jsem po té havárce na hlavičku a&#160;žiju si ve světě šťastných idiotů, a&#160;proto už nemá ke mně závazků. A&#160;tak jsem mu, kráva, ten rozchod usnadnila. Nu, choď do riti, má hlubino bezpečnosti a&#160;můj Hannibalův slone… Horší ovšem bylo, že Olga nebyla žádnou housenkou, a&#160;tak se jí po té hromádce zhltaných okvětních plátků udělalo jaksi blivno.</p>
			<p class="MLP_text ParaOverride-1">Ale i&#160;s&#160;přihlédnutím k&#160;téhle aktuální komplikaci ji už za pár dní propustili domů.</p>
		</div>
</body>
</html>