<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-42</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-42" xml:lang="cs-CZ">
		<div class="Z-kladn--textový-r-meček">
			<p id="_idParaDest-41" class="MLP_uroven2_kapitola ParaOverride-1">36</p>
			<p class="MLP_text_bez1radku ParaOverride-1">Někdo zaklepal na dveře, na nichž viselo výstražné <span class="MLP_znak_kurziva_11b">Neklepejte!</span>, a&#160;sestřička (Marta Klímová) šla nahlédnout do čekárny a&#160;vrátila se a&#160;chtěla něco říct, ale primář (Ludvík Nebesář) právě telefonoval a&#160;zvedl proti ní otevřenou dlaň, aby ho teď nerušila, a&#160;pokračoval do mobilu: </p>
			<p class="MLP_text ParaOverride-1">„…&#160;uvolníš chrupavku nahoře a&#160;vpředu od měkkých částí nosního hřbetu a&#160;od kolumely… neříkám to moc rychle?… a&#160;teď pozor, v&#160;zadní části si ji pak uvolníš tak, že si z&#160;ní vykrouhneš v&#160;místě vybočení anebo nějak prostě těsně před ním svislý proužek chrupavky šířky, no asi tři milimetry, však to sám uvidíš, ale musíš přitom zachovat perichondrium a&#160;chrupavku a&#160;sliznici jedné strany… jasný?… mám to ještě zopakovat?… a&#160;teď uvolnění dokončíš protnutím sliznice, perichondria a&#160;chrupavky při nosní bázi… ale zase pozor, nesmíš přitom porušit sliznici druhé strany… takže teď máš situaci takovou, že původně vybočená část chrupavky zůstává zavěšena na mukoperichondriu jedné strany… ale, ale, a&#160;co sis myslel?… a&#160;teprve teď ji můžeš úspěšně reponovat do správného postavení, ve kterém je zajištěna pomocí gumových drénů, zavedených do obou nosních dutin… a&#160;máš to, protože ty drény zároveň slouží jako dlahy a&#160;současně umožňují dýchání nosem… a&#160;finis coronat opus… jdeš zítra do aťasu k&#160;tomu malíři Zábranskýmu?… je čtvrtek, že… počkej, teď ne, mám tady pacienta… měj se.“</p>
			<p class="MLP_text ParaOverride-1">A&#160;Nebesář odloží mobil, ale ještě pořád drží proti sestřičce rozevřenou dlaň a&#160;teď kývne na pacienta a&#160;posadí se k&#160;počítači a&#160;občas zvedne hlavu a&#160;na něco se pacienta ptá a&#160;pak mu vytiskne lísteček s&#160;informacemi k&#160;chystané operaci žlučníku. Pacient odkráčí a&#160;teprve teď dostane sestřička příležitost oznámit, že tam čeká inženýr Čermák.</p>
			<p class="MLP_text ParaOverride-1">„Svatá lady Diano,“ sténá primář, „oni nechajou čekat náměstka primátora!“ Sestřička se rozběhne otevřít dveře do čekárny a&#160;primář jde vstříc inženýru Zbyňku Čermákovi, který právě vklouzl do velkých bílých návleků.</p>
			<p class="MLP_text_bez1radku_-12-0- ParaOverride-1">„Promiň, měl jsem tady komplikovanýho pacienta. Počkej, cože, ty zítra letíš na Krétu? Moc se omlouvám, takhle to zas nespěchalo. Nemůžu tě přece zdržovat.“</p>
			<p class="MLP_text ParaOverride-1">„Kdyby to nešlo, nepřišel bych. A&#160;na Krétu neletím, letím do Atén. Na Krétu se pak plavíme. A&#160;vůbec nespěchám. Mám už sbaleno. Teď bych se doma jen zmítal v&#160;cestovní horečce.“</p>
			<p class="MLP_text ParaOverride-1">„Marto,“ ptá se primář sestřičky, „cože jsme to chtěli sem do předsíňky?“</p>
			<p class="MLP_text ParaOverride-1">„Nějakou reprodukci Gogha.“</p>
			<p class="MLP_text ParaOverride-1">„A&#160;kdybyste nesehnala Gogha, tak třeba nějaký ty Monetovy Lekníny, ne? Však vy si poradíte. A&#160;ještě bych vás poprosil, kdybyste to taky hned zanesla paspartovat.“</p>
			<p class="MLP_text_bez1radku_-12-0- ParaOverride-1">Primář vyplachuje skleničky. „Už jsem dlouho neviděl Zdenu. Pošli ji pak za mnou. Až se vrátíte. Kdy byla naposledy na kontrole a&#160;ke komu teď chodí?“</p>
			<p class="MLP_text ParaOverride-1">„Upřímně řečeno, nevím. Před rokem jsme se rozešli. Do Řecka letím… no s&#160;jinou.“</p>
			<p class="MLP_text ParaOverride-1">Primář zaváhal. Tím přece vznikla jakási potíž. Před dvěma roky zachránil složitou operací život jeho ženě. Ale když se s&#160;ní teď Zbyněk rozešel, ztratil případný závazek na své naléhavosti. Nebo snad ne? Vždyť to, co teď po něm bude chtít, není žádná sranda, nýbrž určitě obtížná, komplikovaná záležitost, nebo jak to nazvat. Má vůbec pokračovat?</p>
			<p class="MLP_text ParaOverride-1">„Podívej, Zbyňku, je to taková dost divná věc. A&#160;vlastně nevím, jestli…“</p>
			<p class="MLP_text ParaOverride-1">„Kdybych ti nechtěl pomoct, nebyl bych tady. Ať je to cokoliv, vždycky se něco vymyslí. Běžím sem, spěchám sem, abych ti zas já mohl být užitečný.“</p>
			<p class="MLP_text ParaOverride-1">„Vážím si toho, nikdy jsem o&#160;tobě nepochyboval, ale až se dozvíš, co po tobě chci, do čeho bych tě rád namočil…“</p>
			<p class="MLP_text ParaOverride-1">„Ludvíku, tak sem s&#160;tím! Nedělej to zas tak napínavý.“</p>
			<p class="MLP_text ParaOverride-1">„Totiž nejde o&#160;mě, vůbec nejde o&#160;mě.“</p>
			<p class="MLP_text ParaOverride-1">A&#160;náměstek se překvapeně dívá na Nebesáře, jak se teď zvedá a&#160;neklidně krouží po místnosti. A&#160;jak to při tom kroužení začíná z&#160;něho lízt jak z&#160;chlupatý deky: </p>
			<p class="MLP_text ParaOverride-1">„Něco hodně podivnýho… Někdo by možná řekl fantastickýho… Ale já bych to tak nenazval… Víš, v&#160;týhle profesi mám tu hranici mezi skutečným a&#160;fantastickým trochu posunutou… A&#160;přesto i&#160;já… Ale nic… Tak dobře. Poslouchej. Máme tady velkou fluktuaci uklízeček, protože práce v&#160;takovým nemocničním komplexu, jako je Svatá Anna, kde jsou dva nový pavilony, ale jinak samý prastarý budovy s&#160;chodbami, v&#160;kterých ti těsně nad hlavou běží desítky všelijakých trubek zabalených do izolace ze skelných vláken a&#160;kde to chvílemi připomíná podzemní kryt a&#160;chvílemi zpustošený klášter a&#160;nemocniční pokoje jsou jak… no radši nic o&#160;nemocničních pokojích… Prostě uklízečky nám utíkají. Ale tentokrát se nám na inzerát přihlásila úplně senzační ženská. Pracovitá, spolehlivá, nenáročná, přímo poklad. Pak se zjistilo, že je použitelná i&#160;jako zdravotní sestra. Má nepochybně zdravotnické vzdělání a&#160;nejen to, taky jakousi přirozenou výbavu, něco, co se obtížně pojmenovává. A&#160;pak se to ještě stalo s&#160;tím Mexičanem. Přebíhal ulici a&#160;srazila ho tramvaj. Zrovna před naší nemocnicí. Jenže ten Mexikánec neuměl česky ani anglicky a&#160;nikdo z&#160;nás zase španělsky. Ale ta ženská byla náhodou u&#160;toho a&#160;zareagovala na jeho španělštinu. Zřejmě zcestovala kus světa a&#160;užila si svoje. Mluví německy, anglicky, španělsky, inteligentní, vzdělaná, prostě osobnost. Ale je tady bohužel taky jedna zlá svízel. Ona totiž neví, kdo je. Nejenže nemá žádný doklady, naprosto nic, ale navíc trpí posttraumatickou, nebo možná spíš psychogenní amnézií. Tím chci říct, že se jí něco stalo, snad úraz, snad psychický šok, těch možností je ale spousta, prostě cosi, co jí vymazalo paměť. Pamatuje si jen ten poslední měsíc, kdy se tady v&#160;Brně protloukala jako bezdomovec, než se ozvala na ten náš inzerát. Ale co bylo před tím měsícem, jako by někdo čistým chirurgickým řezem… Z&#160;celýho života jí zřejmě zůstaly všechny dovednosti a&#160;znalosti, co si kdy osvojila, všechno, co se kdy naučila, ale představ si, že vůbec žádný zážitky. Docela nic. Jako by předtím vůbec nežila. Mezi náma, lidi ztrácejí paměť častěji než deštníky, klíče, peněženky, ale přitom vždycky mají nějaký příbuzný, k&#160;někomu patří, takže i&#160;když třeba zároveň ztratí i&#160;doklady, není to zas taková potíž identifikovat je. Ale tahle jako by spadla z&#160;nebe. Všeho se můžem jen dohadovat. A&#160;to nám působí děsný potíže. Bydlí teď tady na ubytovně pro zdravotní personál, na jednom pokoji se dvěma dalšími nemocničními sestrami, a&#160;dostává jakýsi plat. Ale abychom ji mohli ubytovat a&#160;platit, museli jsme se dopustit všelijakých podvodů, to je ti snad jasný. Vždyť ona existuje-neexistuje. A&#160;kdyby to zrovna nebylo tak fantastický lidský stvoření, už by se na to všichni dávno vyprdli. A&#160;skončila by někde na psychiatrii a&#160;nebyly by problémy. Ale to bys ji musel trochu znát, Zbyňku. Všichni ji tady mají rádi. Beze jména, bez totožnosti, bez paměti, vlastně nikdo, nicka, protože jí něco sežralo minulost, něco jí sežralo její životní příběh, ale její duši ne, jestli rozumíš, co tím chci říct. Vždyť ona nic nevzdává, ta obrovská vitalita, co v&#160;ní je, jako by tu měla nějaký úkol, poslání či co. A&#160;na její tváři je znát, až příliš znát, že prošla něčím zlým, ale z&#160;toho se ti najednou rozsvítí takovou… no takovou nezřenou krásou… Počkej, počkej, kamaráde,“ a&#160;primář Nebesář se zastaví a&#160;namíří na náměstka ukazováčkem, „ty si teď myslíš, že s&#160;ní spím, že je to moje souložnice. Ale tak to vůbec není. Ona je v&#160;těchhle věcech naprosto nepřístupná. Jako by byla zamknutá na devatero zámků…“</p>
			<p class="MLP_text ParaOverride-1">„Ale Ludvíku, nic takového mě ani nenapadlo. Pokračuj, prosím. Vždyť paměť se přece vrací, ne? To se snad dá léčit, ne?“</p>
			<p class="MLP_text ParaOverride-1">„Když známe příčinu, tak snad. Říkám snad. Paměť se samozřejmě může taky vrátit sama a&#160;zničehonic. Ale to jen v&#160;hollywoodských filmech.“</p>
			<p class="MLP_text_bez1radku_-12-0- ParaOverride-1">Náměstek otáčel hlavou za primářem zvolna kroužícím po místnosti, a&#160;když bylo třeba, tak i&#160;trochu pootočil židlí, na níž seděl. „Jestli tomu správně rozumím, tak pro ni potřebujete nějakou novou identitu, je to tak? Teda to, co se například dává svědkům v&#160;procesech s&#160;mafií. Potřebujete pro ni novou totožnost, nový životní příběh. A&#160;proto ses obrátil na mě, na magistrát. Ale teď mě napadá, že to může být taky nebezpečný. Co když dáme novou identitu někomu… no nějaký teroristce. Sám říkals, jako by tu měla nějaké poslání, nějaký úkol, že? A&#160;ta její španělština…“</p>
			<p class="MLP_text ParaOverride-1">„To myslíš, že ji jako Fidel Castro poslal připravit atentát na Václava Havla?“</p>
			<p class="MLP_text ParaOverride-1">„No já bych to zas tak nezlehčoval. Žijeme přece ve věku tero­rismu.“</p>
			<p class="MLP_text ParaOverride-1">„Promiň, Zbyňku, a&#160;nezlob se, Zbyňku, vždyť říkáš blbosti. Kdyby sem někdo poslal teroristku, naopak by ji vybavil pečlivě vyrobenými dokumenty, pozorně by jí vybral jméno a&#160;důvěryhodný příběh, aby to nikde nedrhlo, že.“</p>
			<p class="MLP_text ParaOverride-1">I&#160;náměstek se teď zvedá ze židle a&#160;taky začíná&#160;– roztomilým kachním krokem v&#160;těch velkých bílých návlecích&#160;– kroužit po ordi­naci. A&#160;oba teď&#160;– popravdě trochu stísněni nábytkem&#160;– vytvářejí kruhy, které se proti sobě otáčejí (vnitřní kruh primářův, vnější kruh náměstkův), a&#160;míjejíce se, vždycky se okamžik pozastaví, ale vzápětí už zas strženi tím krouživým pohybem, jako by snad byli mobilním planetárním modelem z&#160;nějaké fiktivní sluneční soustavy. A&#160;přitom spolu stále mluví, rýpají se v&#160;detailech primářova nápadu.</p>
			<p class="MLP_text ParaOverride-1">„Dobře, novou identitu. Já to ovšem vidím tak, že vzhledem k&#160;tomu, že se přece jenom nedá úplně vyloučit, že se jí paměť třeba zas vrátí, šlo by spíš jenom, šlo by vlastně jenom o&#160;zapůjčení nějaké totožnosti a&#160;nějakého jména. Ale pak by ovšem&#160;– jak už se to tak při půjčkách praktikuje&#160;– musel někdo dělat ručitele.“</p>
			<p class="MLP_text ParaOverride-1">„To bych myslím zastal,“ kývl primář. „A&#160;brněnský magistrát by pak z&#160;půjčené totožnosti mohl pobírat úroky. Jak už to tak u&#160;půjček chodí.“</p>
			<p class="MLP_text ParaOverride-1">„Fajn, smysl pro humor nám do začátků nechybí. Nazvěme tedy tu akci krycím jménem třeba akce bourec morušový. A&#160;teď je, Ludvíku, na mně, teď je na Zbyňkovi, aby něco vymyslel. Tohle je hodně nestandardní záležitost a&#160;musím počítat s&#160;tím, že narazím na magistrátu na naprostý nepochopení.“</p>
			<p class="MLP_text ParaOverride-1">„Bombyx mori,“ usmál se primář Nebesář.</p>
			<p class="MLP_text ParaOverride-1">„Pardon, teď ti nerozumím,“ zastavil se náměstek a&#160;zůstal tam stát jak velká kachna v&#160;těch velkých bílých návlecích.</p>
			<p class="MLP_text ParaOverride-1">„Ale přece název naší akce. Bourec morušový se latinsky řekne Bombyx mori. Jednou ti o&#160;tom povím. Jako kluk jsem se pokoušel bource pěstovat.“</p>
			<p class="MLP_text_bez1radku_-12-0- ParaOverride-1">Když příštího dne letadlo chvíli kroužilo nad Saronským zálivem, než mohlo přistát v&#160;Aténách, vybavilo se Zbyňkovi, jak předešlého dne intenzivně kroužili v&#160;primářově ordinaci, jak tam, ratata bum, přenádherně kroužili, a&#160;okamžitě věděl, že i&#160;tahle dovolená bude stát zase za pendrek, protože ji stráví usilovným přemýšlením nad tím, co mu Ludvíček Nebesáříček nadrobil.</p>
		</div>
</body>
</html>