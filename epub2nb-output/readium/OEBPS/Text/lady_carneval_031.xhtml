<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-27" xml:lang="cs-CZ">
		<div class="Z-kladn--textový-r-meček">
			<p id="_idParaDest-26" class="MLP_uroven2_kapitola ParaOverride-1">23</p>
			<p class="MLP_text_bez1radku ParaOverride-1">To, co teď nazveme postelovou zpovědnicí, je dosti oblíbeným způsobem rychlého intimního sbližování, kdy se tře nejen sliznice o&#160;sliznici, ale i&#160;duše o&#160;duši a&#160;neartikulované steny jsou střídány žádostivostí co nejúplněji a&#160;nejzřetelněji se artikulovat. Milostné akty jsou tak prokládány vzájemnou chtivostí co nejrychleji si vypovědět své osudy a&#160;tenhle hamburger z&#160;tělesné i&#160;verbální intimity je tou potravou, jíž se sytí milenci v&#160;prvních nocích.</p>
			<p class="MLP_text ParaOverride-1">Jenže všechno nasvědčovalo tomu, že Olga toho zneužila. Vždyť svého partnera prakticky už nepustila ke slovu. Určitě si toho byla i&#160;vědoma, ale ta její chlípná chamtivost vypovědět se zaráz ze všeho, pojmenovat to a&#160;vyslovit, byla už nezadržitelná a&#160;nezvládnutelná.</p>
			<p class="MLP_text ParaOverride-1">A&#160;Silvestr Silvestr, to bylo přece opravdu veliké zpovědní sousto a&#160;potřebovala o&#160;něm říct všecičko všechno a&#160;jeden detail, na který si vzpomněla, už za sebou táhl celou šňůru dalších. Olga to pochopila jako šanci takhle se provždy Silvestra zbavit: žila ještě v&#160;iluzi, že pojmenovat znamená osvobodit se.</p>
			<p class="MLP_text ParaOverride-1">Pozdě večer seběhl Filip dolů do restaurace a&#160;přinesl nějaký salám pochybné pověsti a&#160;včerejší rohlíky. A&#160;pak se zas chvíli milovali, ale Olga už byla celá natěšená, jak už bude zas dál pokračovat o&#160;Silvestrovi Silvestrovi, a&#160;tak při milování&#160;– jako když maminka poplácává děťátko po zádech, aby si užuž říhlo&#160;– poplácávala Filipa po zadku, aby se užuž vysemenil a&#160;ona mohla užuž zas mluvit.</p>
			<p class="MLP_text ParaOverride-1">„Už seš? Fajn, tak kde jsme skončili? Možná mě Silvestr opravdu miloval. Byla jsem jeho nejmilejší loutkou! Když mě potkal, tak jsem byla na dně a&#160;to mu strašně moc vyhovovalo, a&#160;tak mě ještě hned tím nejsurovějším způsobem dorazil. A&#160;pak mi podal ruku a&#160;pomohl mi zas nahoru. A&#160;když už to vypadalo, že na to všechno dokážu šťastně zapomenout, zařídil to nejspíš tak, abych tam našla ty dvě zvířecí masky. Víš, teprve teď si uvědomuju, že i&#160;to byl možná jeho lidumilný záměr. A&#160;teprve teď taky uvažuju, jak daleko asi sahá jeho rozhodnutí zasahovat do mého života? Neměl třeba prsty v&#160;něčem z&#160;toho, co mě postihlo, dřív než jsem se s&#160;ním setkala? A&#160;když pak nadešla ta pravá chvíle, vypravil se za mou kamarádkou do rádia a&#160;nechal tam svou vizitku. Jako dobrý šachista znal tři čtyři tahy dopředu mé pohyby a&#160;vždycky mi někde nechal něco, co mě pak nasměrovalo dál. Věděl, kdy přijdu do rozhlasu, a&#160;věděl, kdy mě má čekat v&#160;Kočičím žlebu. A&#160;vidíš, Filipe? Vždyť já tomu grázlovi nakonec přikládám bezmála božské vlastnosti anebo jestli chceš schopnosti démonů! Ale pak si zas říkám: nechtěl i&#160;tohle?! Nechtěl, abych si právě tohle o&#160;něm myslela? A&#160;co zamýšlí teď? Co mám od něho čekat dál? Nejhorší na tom ale je, že byly dny, kdy jsem si byla jistá tím, že setkání se Silvestrem Silvestrem je tím nejbáječnějším, co mě kdy potkalo…“</p>
			<p class="MLP_text_bez1radku_-12-0- ParaOverride-1">Obloha začíná šedivět a&#160;po Veveří a&#160;pak dále po Minské projíždí první ranní tramvaj a&#160;pak druhá v&#160;opačném směru.</p>
			<p class="MLP_text ParaOverride-1">„Ach, to klepání koberců se protáhlo,“ zívá Filip a&#160;jde otevřít dveře na balkon. „A&#160;to je ti děsný, jak je pak k&#160;ránu vždycky hlad! Už tady nemáme nic jinýho než tenhle krajíček a&#160;tyhle sardinky? Kdyby tady byl teď tvůj Silvestr, tak bych od něho čekal, že nám chléb a&#160;rybičky rozmnoží, a&#160;nemuseli bychom do toho ošklivého světa venku.“</p>
			<p class="MLP_text ParaOverride-1">Je to možný? Jak hluboko jsem klesla! uvažuje potichoučku Olga. Nikdy by mě nenapadlo, že skočím do postele se Zdeněčkem! Ach ta ranní vystřízlivění! A&#160;v&#160;tu chvíli si taky vzpomene, že když odcházela z&#160;redakce, vystřihla z&#160;fotografického plakátu na zdi svou postavičku v&#160;bikinkách a&#160;vložila ji Zdeněčkovi do dlaně. A&#160;moc ráda by se teď zeptala, co s&#160;ní Filip Bureš udělal?</p>
		</div>
</body>
</html>