<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-43</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-43" xml:lang="cs-CZ">
		<div class="Z-kladn--textový-r-meček">
			<p id="_idParaDest-42" class="MLP_uroven2_kapitola ParaOverride-1">37</p>
			<p class="MLP_seznam_-0-6- ParaOverride-1">ON: Abych vám řekl pravdu, já teď fakt nevím, jestli je v&#160;Aténách letiště.</p>
			<p class="MLP_seznam_-0-6- ParaOverride-1">JÁ: A&#160;proč by proboha nemělo být? V&#160;hlavním městě Řecka! V&#160;hlavním městě jedné z&#160;turistických velmocí!</p>
			<p class="MLP_seznam_-0-6- ParaOverride-1">ON: No třeba z&#160;ekologických důvodů. A&#160;třeba proto, že staří Řekové mají tu svou blbou zkušenost s&#160;Ikarem. Třeba jsou Atény dostupné jen po souši nebo po moři. To je zas jedna věc, kterou si budete muset ověřit, než se do toho pustíte. (Pauza.) No, trochu jsem vás tahal za fusakli. Atény samozřejmě mají letiště. Ale teď vážně. Jestlipak víte, že existuje portrét lady Carneval? Pochopitelně to není portrét Olgy Abelové-Hamplové, ale jen ilustrace k&#160;té písničce. A&#160;namaloval si to sám pěvec Karel Gott. Vidíte a&#160;teď mě napadá, že reprodukci Gottova obrazu byste mohl použít na obálku románu o&#160;lady Carneval! Špatná zpráva ale je, že v&#160;katalogu Gottových obrazů lady Carneval nenajdete. Prodal ten obraz dřív, než si je nechal ofotit. Je v&#160;rukou nějakého soukromého vlastníka. Muselo by se po tom jít.</p>
			<p class="MLP_seznam_-0-6- ParaOverride-1">JÁ: A&#160;to myslíte vážně, že bych já požádal Gotta o&#160;souhlas k&#160;použití jeho obrazu? A&#160;že by mně ten souhlas dal?</p>
			<p class="MLP_seznam_-0-6- ParaOverride-1">ON: Rozumím, nechme toho. Ale teď mě ještě napadá&#160;– Josef Vyleťal, to by byl přece román! Příběh surrealistického malíře, co učil Gotta malovat! Přesněji řečeno, vštípil mu obludnou ideu, že vedle pěveckého má taky ještě malířský talent…</p>
			<p class="MLP_seznam_-0-6- ParaOverride-1">JÁ: Vím. Vyleťal. No asi bych ho nenazval surrealistickým malířem, ale určitě to byla fascinující osobnost.</p>
			<p class="MLP_seznam_-0-6- ParaOverride-1">ON: Že! Malíř, který v&#160;šedesátých letech patřil ke společenství kolem Václava Havla a&#160;v&#160;sedmdesátých se pak obrátil zády ke své lepší minulosti a&#160;pokoušel se stát módním malířem socialistické high society. Třeba ty jeho příšerné nástropní fresky v&#160;lázeňské kolonádě Mariánských Lázní!</p>
			<p class="MLP_seznam_-0-6- ParaOverride-1">JÁ: Ale já nechci psát biografické romány. Ta vaše lady Carneval mě přece jenom zajímá víc. Víte, tady mě to chytlo tím, jak to celé vzniklo, jak to povstalo z&#160;jakýhosi stařeckýho prezidentskýho rozmaru. A&#160;teď zas to, jak se to zas celé vytrácí, jak to mizí… A&#160;jestli tomu vašemu vyprávění správně rozumím, tak se Olga nikdy neztotožnila se svou ikonou, odmítala být lady Carneval. Pochopila to jako svou kletbu. Takže její zmizení bylo něčím docela samozřejmým. Nebyla to, abych tak řekl, žádná nástěnná freska, ale jen diapozitiv. Stačilo vypnout projektor a&#160;obraz zmizel.</p>
			<p class="MLP_seznam_-0-6- ParaOverride-1">ON: Anebo jen ťuknout na klávesnici počítače. A&#160;je to pryč.</p>
			<p class="MLP_seznam_-0-6- ParaOverride-1">JÁ: Dneska už o&#160;ní skoro nikdo neví. A&#160;taky tu písničku, to její vzdálené echo, už skoro neslyšet. A&#160;kdysi ji hrávali od rána do večera. Jak to bylo? Jestli si vzpomenu? (Zkouším to zazpívat, ale vybavují se mi jen útržky slok.) … ó má lady Carneval… já tíhnu duší jen k&#160;lady Carneval… teď v&#160;srdci chovám jen lady Carneval…</p>
			<p class="MLP_seznam_-0-6- ParaOverride-1">ON: Můžu vás poprosit, abyste toho nechal? Děkuji. (Pauza.) Není tam dole nějak moc ticho?</p>
			<p class="MLP_seznam_-0-0- ParaOverride-1">JÁ: Jasně. Bylo to synchronizovaný: skončil váš příběh, skončil raut.</p>
			<p class="MLP_seznam_dalsi_odstavce ParaOverride-1">(Sestoupíme po schodišti do velké síně, kde se ještě před chvílí rautovalo: kostky ledu v&#160;prázdných sklenkách se ještě nestačily rozpustit, cigaretový kouř stojí ještě v&#160;osmistupech pod stropem. ON se rychle rozhlédne po vyjedených stolech a&#160;už jde najisto k&#160;vysoké sklenici na stolku na druhém konci síně. Vytáhne svou stříbrnou lžičku s&#160;dlouhou rukojetí, ano, tu, kterou kdysi ukradl na zahradní svatbě Olgy s&#160;Lukášem, zaloví ve vysoké sklenici a&#160;vytahuje cosi, co mi na tu vzdálenost připadá&#160;– nezapomeňte na můj zákal sklivce!&#160;– jako ve víně urousaný motýl smrtihlav. A&#160;už ho nese k&#160;našpuleným rtům. Musím se odvrátit.)</p>
			<p class="MLP_seznam_-0-6- ParaOverride-1">JÁ: Tak dost. Smím konečně vědět, čím jste byl v&#160;životě lady Carneval?</p>
			<p class="MLP_seznam_-0-6- ParaOverride-1">ON: Vy si nedáte pokoj, že? A&#160;vůbec vás nenapadlo, že jste vlezlý… vlezlý jak lombardská štěnice? Budete člověka otravovat, dokud vám to neřeknu. (A&#160;sáhne do kapsy sáčka pro cigáro, anebo spíš takový malý doutníček, a&#160;z&#160;kalhot vyloví stříbrný zapalovač.) Tak dobře, chtěl jste to. (Zapálí si.) Byl jsem tím kocourem Porthosem.</p>
		</div>
</body>
</html>