<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-25" xml:lang="cs-CZ">
		<div class="Z-kladn--textový-r-meček">
			<p id="_idParaDest-24" class="MLP_uroven2_kapitola ParaOverride-1">21</p>
			<p class="MLP_text_bez1radku ParaOverride-1">Zásluhou počítačové gramotnosti si Olga našla okamžitě místo, a&#160;sice v&#160;brněnském nakladatelství ULMUS, které vydávalo vysokoškolské učebnice a&#160;odborné publikace. A&#160;považovala to jen za jakousi mezistanici, protože mířila zas zpátky do redakce nějakého deníku. Ale zatím nebylo kam spěchat. V&#160;Brně zatím nebyl deník nebo časopis, po jehož redakci by tak prahla.</p>
			<p class="MLP_text ParaOverride-1">Ověřila si, že už má solidní znalosti němčiny (bodejť by ne, čtvrt roku po patnácti hodinách týdně a&#160;s&#160;tím nejlepším soukromým učitelem), takže si konečně může přibrat i&#160;angličtinu.</p>
			<p class="MLP_text ParaOverride-1">V&#160;sousedství kina Scala (které komunisti na čtyřicet roků překřtili na kino Moskva) zanikla hned po převratu Krajská poradna marxismu-leninismu a&#160;do uvolněných prostor se nastěhovala jedna z&#160;mnoha nových soukromých jazykových škol. A&#160;na jejím schodišti čekalo na Olgu překvapení. Potkala tam kohosi, kdo jí byl nápadně povědomý.</p>
			<p class="MLP_text ParaOverride-1">Nedokázala si ale vzpomenout, zařadit si ten povědomý obličej do nějakého kontextu. A&#160;on si jí zas nejspíš nevšiml, minul ji. Ale dole pod schody se zastavil. Zřejmě ji totiž zachytil periferním viděním a&#160;teprve teď mu její obrázek doputoval do středu sítnice. Otočil se, podíval se na ni, ucítila v&#160;zádech jeho pohled, taky se otočila a&#160;přes tu vzdálenost&#160;– ona už na odpočívadle nad schodištěm, on dole pod schody&#160;– na sebe hleděli a&#160;pak zavolal: „Přeju krásné ráno, paní redaktorko! Kávu už máte na stole.“ </p>
			<p class="MLP_text ParaOverride-1">Nebylo už žádné ráno, to prosím spíš poledne a&#160;odnikud nebyla cítit žádná vůně kávy přichystané na stole. Za tou kávou se museli vypravit až do cukrárny za rohem.</p>
			<p class="MLP_text ParaOverride-1">„Čtyři roky jste mi každé ráno vařil kávu, a&#160;přesto jsem vás nakonec nepoznala. Jste teď někdo úplně jiný… Zdeněčku. Omlouvám se, že vám říkám Zdeněčku, ke své strašlivé hanbě si uvědomuju, že jsem vlastně nikdy neznala vaše příjmení.“</p>
			<p class="MLP_text ParaOverride-1">„To neznal nikdo v&#160;redakci. Pro všechny jsem byl Zdeněček. Ale abych dlouho netýral vaši zvědavost. Podstoupil jsem plastickou operaci a&#160;tu špičku nosu, kterou mi v&#160;dětství sežral zlý pes, mi nahradili docela vkusně, musíte uznat. Však jsem si taky na tu luxusní plastiku léta spořil.“ </p>
			<p class="MLP_text ParaOverride-1">Olga cítila, jak jí proběhla vlna studu a&#160;hned druhá a&#160;třetí, když si jen vzpomněla, jak se Zdeněčkem zacházela v&#160;redakci Brněnského kurýra. Jak taky ona ho brala jako redakčního maskota a&#160;jak urážlivě se k&#160;němu chovala, protože samozřejmě netušila, že ten věčně vyplašený a&#160;úslužný tvoreček je ve skutečnosti inteligentní mladý muž a&#160;teď najednou taky tak šarmantní a&#160;sympatický. A&#160;dozvěděla se, že je teď lektorem v&#160;té jazykové škole, učí tam francouzštinu, italštinu, španělštinu.</p>
			<p class="MLP_text ParaOverride-1">„Víte, když se vám stane něco takovýho jako mně s&#160;tím frňákem, může to mít dva fatální následky. Vyřadí vás to ze společnosti spokojeně si žijících lidiček, ten handicap z&#160;vás nutně udělá outsidera. Ale na druhé straně vás to zas vyhecuje k&#160;výkonům, jaké byste si běžně odpustila. My, armáda outsiderů (smím-li to tak nazvat, protože ve skutečnosti je vždycky každý outsiderem jen sám za sebe), jsme, paní redaktorko, hrdou armádou podřízenou skvělé disciplíně. Pilně jsem si spořil na plastiku a&#160;přitom se ještě po večerech učil románské jazyky. No na ty jazyky mám talent, ale přesto udělat tři státnice, to chce všechen váš volný čas a&#160;ten bych nebýt outsiderem nikdy neměl, protože neoutsideři si užívají života. Ale jakmile mi přišili špičku nosu, užívám si už taky, tím spíš, že ta špička&#160;– a&#160;ťukl se ukazováčkem do nosu&#160;– je z&#160;jednoho hodně mlsného zvířete. A&#160;třeba vám někdy prozradím z&#160;jakého. Ale v&#160;této chvíli vám aspoň povím, proč chodím rád to téhle cukrárny. Mají tady totiž tiramisu, což je chuťový zázrak, sladký dezert, s&#160;jakým se potkáte jen v&#160;těch nejfamóznějších kavárnách a&#160;cukrárnách v&#160;Hannoveru, Berlíně, Curychu, Paříži, Miláně, New Yorku, a&#160;nesporný důkaz toho, že kapitalismus už vstoupil i&#160;do našich kulinářských luhů a&#160;hájů. Tak musíte si dát tiramisu se mnou. Není lepšího dezertu ke kávě.“</p>
			<p class="MLP_text ParaOverride-1">Olga s&#160;jistými rozpaky zjistila, že na Zdeněčka hledí netoliko se stále ještě neutuchajícím překvapením, ale také se stále narůstajícím obdivem. Pamatovala si přece z&#160;redakce Kurýra, že se oblékal přímo odpudivě a&#160;na límečcích košil a&#160;na ramenou přechovával vždy celá stáda lupů, kdežto teď byl jako vystřižený z&#160;Cosmopolitanu, luxusní dáreček pro nenasytné ženské oči. A&#160;určitě nejen pro oči. Vždyť k&#160;té fantastické proměně patřilo i&#160;to, jak Zdeněček mluvil. A&#160;dokonce i&#160;každé jeho gesto, každý pohyb. Byl to a&#160;nebyl on. Ale možná že kdysi znala jen housenku a&#160;až teď uzřela motýla.</p>
			<p class="MLP_text ParaOverride-1">A&#160;pak se už plné dvě minuty soustředila na ten zážitek z&#160;tiramisu. Měl pravdu: chuťový zázrak, jako by jí někdo nabídl k&#160;olíznutí prst, jejž právě vytáhl z&#160;kapitalistického ráje. A&#160;potom zvedla hlavu a&#160;utkvěla na špičce Zdeněčkova nosu. A&#160;musela uznat, že byla nasazena obdivuhodně šikovně. Padla mrška jak ulitá.</p>
			<p class="MLP_text_bez1radku_-12-0- ParaOverride-1">Samozřejmě už věděla, že Brněnský kurýr mezitím zanikl a&#160;redakce se rozpadla. Ale teď se ještě dovídala všelijaké podrobnosti neblahého konce. Kurýr zřejmě doplatil na neschopnost inženýra Žluka rozhodnout se, co z&#160;něho chce mít. Jak změnit jeho tvář v&#160;té supernové situaci? Měl by snad být prvním brněnským opravdu vykřičeným bulvárním deníkem? Anebo naopak seriózním a&#160;spolehlivým regionálním zpravodajem? A&#160;snad dravou konkurencí pro celostátní deníky? Přísným arbitrem nových politických mravů? Anebo moravskými novinami podporujícími moravistické zájmy? Či třeba štatlařským večerníkem kolportovaným v&#160;brněnských paluších? Ale protože se Žluk nebyl s&#160;to rozhodnout&#160;– ach to odporné břemeno volnosti a&#160;svobody!&#160;–, tak Kurýr byl nakonec vším a&#160;ničím a&#160;rychle žlukl. A&#160;Žluk práskl do bot, zmizel kdesi v&#160;Praze a&#160;osiřelí redaktoři se pokoušeli uchytit v&#160;reklamě anebo v&#160;rychlokvašných soukromých firmách, které pak taky čiperně krachovaly.</p>
			<p class="MLP_text ParaOverride-1">„Čili není zas tak veselo v&#160;gründerských časech,“ uzavřel Zde­něček svou zprávu, ale Olga byla v&#160;pokušení zeptat se detailněji na osudy svých bývalých kolegů a&#160;kolegyň, smlsnout si na těch, co se jí tenkrát vůbec nezastali. Však ovládla se a&#160;zeptala se jenom, jak se v&#160;prvních týdnech dařilo jemu.</p>
			<p class="MLP_text ParaOverride-1">„Urychleně jsem si udělal státnice a&#160;pak už bylo fajn, protože tady je teď náramnej hlad po výuce jazyků a&#160;po překladatelích a&#160;tlumočnících. Ale v&#160;těch prvních týdnech po zániku Kurýra jsem taky žil všelijak. Například jsem byl ve firmě, která dodávala hicpartu na klepání koberců. Objížděli jsme v&#160;takové rozhrkané dodávce Brno a&#160;koberce jsme vždycky vytáhli na dvorky či do atrií na klepadla a&#160;pak jsme se tam zalykali v&#160;prachu. Večer jsem vždycky přišel, jako kdybych vyfáral z&#160;dolů, a&#160;plíce plný kobercových roztočů. A&#160;pak už mi začala druhá směna, připravovat se na státnice.“</p>
			<p class="MLP_text ParaOverride-1">„Měl jste perfektní mimikry. Nikdo v&#160;redakci netušil, kdo ve skutečnosti jste. Protože kdybychom to věděli, tak bychom vás dávno vyštvali, hnali bychom vás sviňským krokem. S&#160;těmi třemi světovými jazyky a&#160;s&#160;tím outsiderovským pracovním nasazením jste byl v&#160;redakci příliš nebezpečná konkurence. Ale měl jste dokonalé mimikry.“</p>
			<p class="MLP_text ParaOverride-1">„Aha, takže ukousnutej nos jako mimikry? No to tady ještě nebylo…“</p>
			<p class="MLP_text ParaOverride-1">„Ale to přece nebyl jen ten váš… nenos. Nebudete se zlobit, když vám teď něco povím? Jak vy jste uměl zahrát prosťáčka a&#160;takového toho, no chudého duchem! Za to byste dostal v&#160;americkém filmu Oscara!“</p>
			<p class="MLP_text ParaOverride-1">„A&#160;nebudete se zlobit, když taky já vám teď něco povím? Jak vy jste uměla zahrát lady Carneval! Kdykoliv jsem tu písničku uslyšel, viděl jsem vás hned tančit v&#160;bílých kamaších!“</p>
			<p class="MLP_text ParaOverride-1">„A&#160;nebudete se zlobit, když vám ještě něco povím? Já si tenkrát myslela, že jste do mě šíleně zamilován. Vždyť jak vy jste uměl zahrát takové ty veliké, zbožňující oči…“</p>
			<p class="MLP_text ParaOverride-1">„A&#160;nebudete se zlobit, když taky já vám ještě něco povím. Já totiž byl do vás šíleně zamilován…!“</p>
			<p class="MLP_text ParaOverride-1">Olga cítila obrovskou pohodu, jak už opravdu dlouho ne. Samozřejmě si hned uvědomila, že je to reakce na tu hrůzu a&#160;stres, z&#160;nichž právě šťastně vyklouzla, a&#160;že je to přehnaná euforie, kterou se její duše uvolňuje z&#160;toho šoku v&#160;Silvestrově „třinácté komnatě“, a&#160;že to, co teď právě říká, co se teď právě chystá říct, v&#160;tom nekontrolovatelném zážitku šťastné pohody, by možná říkat neměla, ale poruč větru dešti!</p>
			<p class="MLP_text ParaOverride-1">„Moc dobře si na to vzpomínám,“ začala, „to bylo v&#160;létě 1989, v&#160;červenci. Horké odpoledne, které vymetlo město jak žhavým koštětem. Vůbec se nedalo pracovat, a&#160;tak redakce odtáhla na přehradu. Napřed jsme se ovšem rozpočítali&#160;– ententyky, dva špalíky, čert vyletěl z&#160;elektriky!&#160;– a&#160;na mě to padlo, protože někdo musel zůstat, někdo musel napsat tu pitomou reportáž o&#160;dukovanský atomový elektrárně. Ale vedro už bylo přízračný, úplně ze mě lilo, a&#160;tak jsem zatáhla žaluzie a&#160;svlékla se na chvíli do pasu, nahoře bez, a&#160;přitáhla si blíž větrák, aby mě osušil. Věděla jsem, že hlavní vchod do redakce je zamčený, ale nevěděla, že vás nevzali na přehradu ani nepustili domů, ale nahnali nakoupit kancelářské potřeby. A&#160;přes hluk psacího stroje a&#160;toho větráku jsem neslyšela, jak odemykáte hlavní vchod a&#160;jdete chodbičkou k&#160;mým dveřím, a&#160;neslyšela, když jste zaklepal. Však jste tenkrát býval s&#160;prominutím takovej ticho­šlápek, taky nepochybně jedno z&#160;vašich perfektních mimikry. Takže jste nejspíš zaklepal jen lehounce, potichu, nesměle. A&#160;pak už jsem vás uviděla ve dveřích. Hleděl jste na mě s&#160;otevřenou pusou a&#160;ten nákup vám začal padat z&#160;rukou a&#160;shýbl jste se, že ho posbíráte, ale to už jsem na vás zaječela, abyste vypadl. Zavřel jste dveře, švihem jsem se oblékla, ale pak už jsem to nezvládla a&#160;prásk: vybuchla smíchy. To, jak jste tam stál s&#160;otevřenou pusou a&#160;jak se vám všechno vysypalo na zem a&#160;jak jste si jak v&#160;transu a&#160;pořád s&#160;tou otevřenou pusou klekl, že to posbíráte… Moc se stydím. Byl to ošklivý smích…“</p>
			<p class="MLP_text ParaOverride-1">„Yes, dobře si ho pamatuju. Zůstal jsem totiž stát za těmi zavřenými dveřmi.“</p>
			<p class="MLP_text ParaOverride-1">„Tak to je teda průser… Promiňte, moc se za ten smích omlouvám.“</p>
			<p class="MLP_text ParaOverride-1">„Ale nemusíte. Fakt není zač. Kdybyste totiž ten svůj zavčas utla, uslyšela byste, že se tam za dveřmi směju taky. Já byl sice do vás šíleně zamilovanej a&#160;to, co jsem uviděl, mi vzalo dech, ale ne nadlouho. Zároveň mám totiž schopnost vidět pak sám sebe s&#160;tou otevřenou pusou a&#160;mít z&#160;toho nezřízenou srandu. Ale spěchám vám teď dodatečně složit poklonu. Jak jste tam seděla a&#160;na nahém těle třpytící se kapénky potu, s&#160;těmi orosenými kozičkami jste byla jak Venuše právě zrozená z&#160;pěny. Ach, má lady Carneval, teď obávám se, máte vy otevřenou pusu.“</p>
			<p class="MLP_text ParaOverride-1">Kratičká pauza, jako by neviditelná taktovka nad jejich hlavami na okamžik znehybněla. Ale pak už oba vyprskli smíchy.</p>
			<p class="MLP_text ParaOverride-1">„Jakže se jmenuje ten fantastický dezert?“ zeptala se lady Carneval.</p>
			<p class="MLP_text ParaOverride-1">„Tiramisu. Hleďte, tady vám to píšu na druhou stranu účtenky. A&#160;teď, slyšíte to?“ A&#160;pootočil hlavu a&#160;nastavil si k&#160;uchu kornoutek dlaně, jako by se zaposlouchával. „Moji žáci už tlučou penály o&#160;lavice. Už budu muset.“</p>
			<p class="MLP_text ParaOverride-1">„Smím ještě něco? Měla bych k&#160;vám ještě prosbu.“</p>
			<p class="MLP_text ParaOverride-1">„Jen do toho! Proste!“</p>
			<p class="MLP_text ParaOverride-1">„Potřebovala bych adresu toho podniku, co čistí koberce, toho, jak jste říkal, že jste s&#160;tou jejich hicpartou…“ </p>
			<p class="MLP_text ParaOverride-1">Usmál se: „A&#160;víte co? Já už totiž fakt musím letět. Zaplaťte za nás to kafe a&#160;tiramisu a&#160;já vám za to tuhle sobotu přijdu vyklepat koberce. Ještě pořád bydlíte tam na rohu Veveří a&#160;Tábora?“</p>
			<p class="MLP_text ParaOverride-1">Olga kývla a&#160;teprve po jeho odchodu se vyděsila, ale už bylo pozdě. Neměla totiž žádnou šanci to odvolat, protože když přece neznala Zdeňkovo příjmení, nemohla ho najít v&#160;telefonním seznamu ani se doptat v&#160;jazykovce. A&#160;v&#160;sobotu, hned po ránu, jí zavolal, že už je na cestě.</p>
		</div>
</body>
</html>