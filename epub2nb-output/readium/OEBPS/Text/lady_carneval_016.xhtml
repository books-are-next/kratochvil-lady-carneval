<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">10</p>
			<p class="MLP_text_bez1radku ParaOverride-1">Teď je noc v&#160;nemocnici nad velkým městským parkem Lužánky. Okno je pootevřené, protože noc je teplá. Je slyšet ťukání tenisových míčků z&#160;nedalekého lužáneckého kurtu. Někdo si ho pronajal od půlnoci do tří ráno (ach ti nouveaux riches, <span class="MLP_znak_kurziva_11b">noví Brňané</span><span class="MLP_znak_kurziva_11b CharOverride-1">,</span> neví co roupama), rozsvítil tam reflektory a&#160;teď tam s&#160;kýmsi pobíhá, a&#160;když nadskočí a&#160;plácne raketou, docela přitom hekne, hváá!, což by se ve dne ztratilo v&#160;hluku městské frekvence, ale tady se to rytmizované hekání donese až k&#160;sluchu Olgy. Je pod sedativy a&#160;analgetiky, necítí žádnou fyzickou bolest, ale přesto nedokáže spát. Ani si není jista, jestli to bude ještě někdy umět.</p>
			<p class="MLP_text ParaOverride-1">Má za sebou rušný den. Lékaři, psycholožka, kriminálka.</p>
			<p class="MLP_text ParaOverride-1">„Věnujte nám chvilku pozornost, paní Abelová, opravdu jenom pár otázek. Ti násilníci jsou možná nebezpeční sadisti, asi si vás vybrali právě proto, že jste měla nohu v&#160;sádře. Chtěli, abyste při tom křičela bolestí. Jsou to pravděpodobně sexuální devianti, lidský bestie, schopný příště třeba i&#160;vraždit. Nesmíme je nechat jen tak pobíhat. Vy nám přece můžete dát popis.“</p>
			<p class="MLP_text ParaOverride-1">„To nemůžu. Nevím, jak bych to řekla… jako by byli bez ksichtu.“</p>
			<p class="MLP_text ParaOverride-1">„Jo, to se stává, šok. Ale ty obličeje se vám časem vynoří. Možná už zítra. Možná až za půl roku. Ale pak se nám hned ozvěte.“</p>
			<p class="MLP_text_bez1radku_-12-0- ParaOverride-1">Jsou dvě hodiny v&#160;noci. Z&#160;Lužánek je ještě stále slyšet ťukání už čím dál lenivějších míčků. Olga naslouchá zvukům z&#160;nočního kurtu a&#160;pořád se jí nedaří usnout. Ale už je to tady: najednou se začíná cosi zvláštního dít. Najednou vidí samu sebe. Totiž takhle&#160;– jako by tam ležela a&#160;zároveň se nad sebou vznášela. Vtělena snad do své na šibeničce zavěšené sádrové nohy?</p>
			<p class="MLP_text ParaOverride-1">Takže ještě jednou: zároveň tam leží a&#160;zároveň se na sebe dívá. A&#160;vidí, že to všechno, co ji v&#160;posledním čase v&#160;tak rychlém sledu potkalo, nakonec svým náporem rozlomilo její ochranný krunýř, jímž byla dosud bezpečně obezděna. A&#160;pod všemi těmi vrstvami, které se teď právě dokořán otevřely, hle: křišťálově jasné vědomí.</p>
			<p class="MLP_text ParaOverride-1">A&#160;jak se tak na sebe seshora dívá, ano, jak se na sebe shora dívá, zřetelně teď taky vidí, že ta ležící Olga otvírá ústa a&#160;začíná křičet!</p>
			<p class="MLP_text ParaOverride-1">Ale křičí úplně jinak, než když ji v&#160;Kočičím žlebu znásilňovali. Tohle není křik z&#160;bolesti. A&#160;tomuhle křiku je dočista fuk, že ji křivě obvinili ze spolupráce se Státní bezpečností a&#160;že ji vykopli z&#160;redakce a&#160;že ji opustil ten, na němž jí nejvíc záleželo, a&#160;že si zlomila nohu a&#160;že ji s&#160;tou zlomenou nohou ještě surově znásilnili. Protože tohle je křik absolutního poznání, které boří zdi Jericha, ale kašle na Olinčiny nicotné trable.</p>
			<p class="MLP_text ParaOverride-1">A&#160;ještě něco. Všimněte si: křičela tak, že si skoro vykřičela hlasivky a&#160;že na ni skoro spadla nemocniční budova, a&#160;přece nepřiběhl nikdo z&#160;personálu. A&#160;ani spící spolupacientky neráčily pootevřít jediný oko.</p>
			<p class="MLP_text ParaOverride-1">Nad postelí visí šňůra zvonku. Sotva po ní Olga natáhne ruku, okamžitě se objeví sestra, co má noční službu. Olga ji poprosí, jestli by nemohla dostat ještě něco silnějšího na spaní.</p>
			<p class="MLP_text ParaOverride-1">„Jak to, že tak strašidelně chraptíte, paní Abelová? Jestli vám nezačíná nějaká letní angína. Tahle letní horka jsou teď nebezpečnější než třeskutý mrazy. Počkejte, změřím vám teplotu.“</p>
			<p class="MLP_text ParaOverride-1">„Ale to je zbytečný, sestři, žádná angína, to jen něco s&#160;hlasivkama.“ Sestra vrtí hlavou a&#160;jde pro rohypnol.</p>
			<p class="MLP_text_bez1radku_-12-0- ParaOverride-1">Dřív než Olga konečně usne, slyší ještě čím dál udýchanější noční hráče. Pořád ještě plácají raketami do míčku a&#160;hekají. A&#160;hváá…! hváá…! hváá…! hváá…! hváá…! hváá…! hváá…! hváá…! hváá…! hváá…! zní Olze do usínání.</p>
		</div>
</body>
</html>