<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-28" xml:lang="cs-CZ">
		<div class="Z-kladn--textový-r-meček">
			<p id="_idParaDest-27" class="MLP_uroven2_kapitola ParaOverride-1">24</p>
			<p class="MLP_text_bez1radku ParaOverride-1">Filip na Olgu stále víc naléhal, aby to rozhodně nenechala jenom tak a&#160;aby o&#160;tom, co zjistila na farmě, informovala policajty. Vysvětlila mu, že nemá nejmenší chuť jít někoho udat, „ač to ode mě jako od spolupracovnice bývalé Státní bezpečnosti zajisté čekáš.“</p>
			<p class="MLP_text ParaOverride-1">„Neser mě, má milá,“ postěžoval si Filip, „to si snad nezasloužím. Copak se o&#160;tebe nestarám jako vlastní máma?“ Ale Olga si povzdechla: „Fakt si neumíš představit, jak by to rozmázli v&#160;bulváru? Čtvrt roku žije pod jednou střechou se svými násilníky, nechá se od nich vydržovat a&#160;pak je jde prásknout. Lady Carneval, bulvární seriál na pokračování…“</p>
			<p class="MLP_text ParaOverride-1">„Jenže fór je v&#160;tom, že se toho nikdy nezbavíš, dokud něco nepodnikneš,“ trval na svém Filip. „Ledaže tvůj cit k&#160;Silvestrovi Silvestrovi stále ještě nevyhasl a&#160;ještě pořád ho žereš. To pak pardon.“</p>
			<p class="MLP_text_bez1radku_-12-0- ParaOverride-1">A&#160;tak se vypravili do Sofistikované velryby. Bylo krátce po poledni, právě ten čas, kdy ji tam Silvestr poprvé zavedl. V&#160;tuhle chvíli by tady buď měl sedět (pod obrazem se železničním viaduktem), anebo by ten stolek měl zůstat prázdný, rezervovaný. Tak si to přece Silvestr zavedl. Ale seděli tam tři břichopásci a&#160;házeli do sebe celé hejno španělských ptáčků.</p>
			<p class="MLP_text ParaOverride-1">„Fuj, při takové podívané přejde člověka chuť. Já si nic nedám, ale ty se klidně naobědvej,“ navrhl Filip. Ale to se už objevila servírka a&#160;Filip se na ni usmál, jak nejlíp uměl, a&#160;zeptal se, jestli tady nebyl v&#160;těchto dnech Silvestr Silvestr.</p>
			<p class="MLP_text ParaOverride-1">„Nezlobte se, pane, ale informace o&#160;hostech zásadně neposkytujeme.“</p>
			<p class="MLP_text ParaOverride-1">„Tak mi zavolejte vrchního.“</p>
			<p class="MLP_text ParaOverride-1">„Patrona,“ napověděla Olga.</p>
			<p class="MLP_text ParaOverride-1">„Správně, zavolejte patrona.“</p>
			<p class="MLP_text ParaOverride-1">„Slyšel jsem,“ uklonil se patron (ale nedal při tom, chomout, vůbec znát, že by Olgu někdy viděl), „že se ptáte na jednoho z&#160;našich hostů. Ale je mi moc líto, pane, každý z&#160;našich hostů je chráněn naší diskrétností.“</p>
			<p class="MLP_text ParaOverride-1">„Jak dívčí ctnost gardedámou?“ navrhl Filip.</p>
			<p class="MLP_text ParaOverride-1">„Prosím?“ zeptal se patron.</p>
			<p class="MLP_text ParaOverride-1">„Chci jen říct, že je mi taky moc líto, protože jsme se chystali u&#160;vás královsky najíst. Mínili jsme si dát,“ řekl Filip a&#160;zvedl jídelní lístek a&#160;přečetl z&#160;něho celých osm řádků, „ale teď si dáme jen psí lejno, nadívané a&#160;hezky propečené. Jdeme.“ A&#160;vzal Olgu za ruku a&#160;šli.</p>
			<p class="MLP_text ParaOverride-1">Ale sotva vyšli ze Sofistikované velryby, Olga pochopila, že Filip se už zapálil pro novou ideu: „Vykouříme Silvestříčka přímo z&#160;jeho doupěte!“ Nejhorší ovšem bylo, že Filip se už pro tu myšlenku zapálil tak, že byl schopen odjet z&#160;první zastávky tramvají do Štefánikovy čtvrti a&#160;tam přesednout na autobus do Soběšic. A&#160;Olgu stálo obrovské úsilí přesvědčit toho zběsilého vyklepávače koberců (jak mu v&#160;duchu říkala, kdykoliv jím zacloumala ta jeho zarputilost), aby tam nejeli městskou hromadnou, nýbrž si vyzvedli z&#160;garáže Olžina peugeota.</p>
			<p class="MLP_text_bez1radku_-12-0- ParaOverride-1">Byl slunný den z&#160;konce října, a&#160;když vjížděli do Soběšic, uviděli tam v&#160;zelených kamizolách jakousi mysliveckou sebranku chystající se do Spanilého lesa. Jeden z&#160;nich měl na hrudi zavěšen plechový lovecký roh. A&#160;Olgu okamžitě napadlo, že také oni přijeli na lov, protože co je to po čertech a&#160;v&#160;zásadě jiného? Otázkou ovšem zůstává, jestli není Silvestr příliš velkým loveckým soustem, příliš velkým jelenem pro ohaře Zdeněčka, pardon Filipa. Moc ráda bych věděla, proč jsem k&#160;němu stále tak nedůtklivá, ptala se sama sebe, když on se ke mně chová s&#160;tak příkladnou oddaností, anebo snad ne? A&#160;když taky já k&#160;němu cítím snad i&#160;mnohem víc než pouhou vděčnost? No rozhodně ho nežeru, sotva se dá mluvit o&#160;nějaké horoucí a&#160;hluboké kompatibilitě, spíš jen o&#160;troše repasovaného chtíče, uzavřela svou bleskovou analýzu.</p>
			<p class="MLP_text ParaOverride-1">Když přijížděli na dohled Silvestrovy farmy, vzali hned na vědomí, že něco není v&#160;pořádku. Zaparkovali na kraji Soběšic a&#160;dál pokračovali pěšky.</p>
			<p class="MLP_text ParaOverride-1">A&#160;pak už je přivítala cedule <span class="MLP_znak_kurziva_11b">Dům na prodej!</span> A&#160;dveře a&#160;taky přízemní okna byly zatlučené prkny.</p>
			<p class="MLP_text ParaOverride-1">„Vypadá to, že pán domu vzal roha. Ale jen takhle lajdácký to zabednit je trestuhodné. Máš v&#160;autě sekyrku nebo nějaký páčidlo?“ Vrátili se pro nářadí a&#160;Filip odtrhal prkna a&#160;zjistili ke svému překvapení, že dveře ani nejsou zamčené.</p>
			<p class="MLP_text ParaOverride-1">Překročit znova práh farmy, kde byla tak dlouho dobrovolnou zajatkyní, se ale ukázalo obtížnější, než si představovala. Na okamžik zaváhala, jako by jí nohy na tom prahu zolovnatěly, ale Filip ji účinně popostrčil. Trochu klopýtla, ale zachytil ji pod paží a&#160;dál už to bylo dobrý.</p>
			<p class="MLP_text_bez1radku_-12-0- ParaOverride-1">A&#160;uvnitř se přesvědčili, že opravdu práskl do bot: všechno bylo nakvap vyklizené, zmizel skoro všechen nábytek, jen sem tam nějaká převrácená židle a&#160;ty jeho slavné vestavěné a&#160;otáčivé skříně zely dokořán a&#160;farma byla, zdá se, odpojena od elektřiny, plynu i&#160;vody. Až Olze málem přišlo Silvestra líto. Co jeho nakladatelství Hermetika a&#160;co typografické studio a&#160;co kožešinová farma? Vyklidil i&#160;tyhle svoje sny, naložil je na formanský povoz a&#160;táhl s&#160;nimi dál?</p>
			<p class="MLP_text ParaOverride-1">Ale od chvíle, kdy vstoupili, je taky provázela jakás trýznivá zvuková kulisa. Napřed jim nebylo jasné, co to může být, ten kolísavý zvuk, až Olga náhle pochopila, že je to zvířecí řev, že tak křičí její Porthos, uvězněný kdesi v&#160;domě.</p>
			<p class="MLP_text ParaOverride-1">Prudce rozrazila dveře toho, co bývalo její ložnicí. Ale Porthos ani pak nezmlkl. Hleděl na ně nepřítomnýma očima a&#160;dál řval, jako by byl chlupatým a&#160;zmrzačeným andělem Posledního soudu.</p>
			<p class="MLP_text ParaOverride-1">„Je dehydrovaný, vyhládlý, kdyby to nebyl kocour s&#160;dlouhou řadou kočičích životů, tak už je dávno kaput. Skočím do Soběšic pro balenou vodu a&#160;kousek salámu.“ Ale Olga nechtěla ani slyšet, že by tam měla zůstat několik minut sama. Rozhodli se tedy, že rychle sbalí kocoura a&#160;ty Olžiny věci, co tady nechala při svém útěku (někdo je naházel na hromadu doprostřed ložnice), ale pak oběma došlo, že nemohou odjet dřív, dokud taky ještě nenahlédnou do „třinácté komnaty“.</p>
			<p class="MLP_text_bez1radku_-12-0- ParaOverride-1">V&#160;místnosti je přítmí, ale něco tam vrčí. Olga jde k&#160;oknu, vytáhne žaluzie a&#160;otočí se. Výklenek prázdný, masky kuny a&#160;tchoře zmizely. Ale o&#160;kousek dál u&#160;zdi veliká lednička a&#160;zrovna se nabíjí mrazem a&#160;ledem, to je ten zvuk. Ta tady tenkrát nebyla a&#160;teď se tady napájí z&#160;jediné fungující zásuvky, jinak je dům bez šťávy.</p>
			<p class="MLP_text ParaOverride-1">„To je překvapení!“ zírá Filip, když ledničku otevře. Je narvána vybranými lahůdkami. Takže Silvestr Silvestr s&#160;Králíčkem ohnivým opustili ve spěchu farmu, narychlo zatloukli okna a&#160;dveře, všechno tady neslo stopy jejich spěšného odchodu, ba přímo útěku, ale přitom si dali tu práci, že nejlahodnějšími pokrmy naplnili ledničku zapojenou do jediné fungující zásuvky! A&#160;k&#160;ledničce hle přistaven vzorně prostřený jídelní stůl s&#160;připravenými talíři, příbory a&#160;skleničkami, vše přikryto vkusným, průhledným přehozem. A&#160;vedle stolu stolek a&#160;na něm elektrický vařič a&#160;kávová konvice, jen to zapnout do rozdvojky u&#160;lednice.</p>
			<p class="MLP_text ParaOverride-1">„Víš, Silvestr je šprýmař. Myslím, Filipe, že za povedený šprým by prodal vlastní matku.“</p>
			<p class="MLP_text ParaOverride-1">„To je sice krásný, ale především to, Olinko, znamená, že věděl, že přijdem. Anebo řekněme, počítal s&#160;jistou pravděpodobností našeho příchodu.“ A&#160;Filip vylovil z&#160;ledničky talířek s&#160;jemně nakrájeným moravským uzeným a&#160;nedůvěřivě si ho prohlížel. „Radši použijem tvýho kocoura, aby nám to napřed okoštoval.“</p>
			<p class="MLP_text ParaOverride-1">„Tak to ne, Porthose jen přes mou mrtvolu!“ A&#160;rychle hrábla do talířku a&#160;provázek z&#160;uzeného jí pak visel z&#160;úst jak zápalná šňůra.</p>
			<p class="MLP_text ParaOverride-1">Nakonec oba doplatili na to, že ráno v&#160;tom kvaltu zapomněli posnídat a&#160;v&#160;Sofistikované velrybě odmítli poobědvat. Když napojili a&#160;opatrně nasytili žízní a&#160;hladem zmučeného Porthose, vypukl i&#160;jejich hlad jak mohutné lidové povstání, a&#160;jednu chvíli to mělo dokonce charakter obžerné nepříčetnosti. Sklapla nalíčená past? Olga měla dokonce pocit, že se to všechno odehrává na Silvestrově vyplazeném jazyku, a&#160;až žranice skončí, zatáhne se jazyk, na němž si prostřeli, a&#160;Silvestr je spolkne. Ale vážně: může tam být zas psilocybin či meskalin nebo LSD. No uvidíme co dál, za hodinu, za dvě, možná zítra, pozítří, popozítří. Možná se jejich životy promění už jen v&#160;halucinogenní sny.</p>
			<p class="MLP_text ParaOverride-1">Zato Filipovy obavy se&#160;– jak dával najevo&#160;– každým dalším soustem rozpouštěly, až dočista zmizely. A&#160;teď tam stál a&#160;bavil se Olinčinými rozpaky, která se nýčko ostýchala nechat tu špinavé talíře a&#160;neuklizený stůl. „Tak to mě podrž, to je namouduši moc dobrý! On tě se svým kumpánem znásilní a&#160;zmrzačí a&#160;čtvrt roku tě tady de facto vězní a&#160;ty se teď rozpakuješ trochu mu zaneřádit zpustlý dům!“ A&#160;Filip vzal láhev kečupu a&#160;namaloval na ubruse velkou Picassovu holubici míru a&#160;otevřel kremžskou hořčici a&#160;do zobáku jí přidal mírovou ratolest, pak se ještě rozhlédl a&#160;sáhl po tubě s&#160;jelítkovým prejtem a&#160;vymáčkl z&#160;ní švihácký Picassův podpis.</p>
			<p class="MLP_text ParaOverride-1">Olga poodstoupila jak před Monetovým plátnem: „Seš fakticky dobrej.“</p>
			<p class="MLP_text ParaOverride-1">„Snad jo. Jsem totiž především výtvarník. To je zas má třináctá komnata, do níž jsem tě zatím nepustil. Ale už brzo to napravíme. Slibuju.“</p>
			<p class="MLP_text ParaOverride-1">Oba si ještě uždíbli z&#160;pistáciového nanuku a&#160;Olga pak nabrala plnou hrst Sachrova dortu, roznožmo nadskočila a&#160;mrskla ho do stropu, kde zůstal viset jak zdobný kravěnec. Filip zatleskal. A&#160;pak už sbalili kocoura a&#160;tu hromádku Olžiných věcí a&#160;jakž takž zas zatloukli dveře prkny, nalodili se a&#160;otočili na plácku za Soběšicemi a&#160;zvedli kotvy a&#160;upalovali zpět k&#160;Brnu.</p>
		</div>
</body>
</html>