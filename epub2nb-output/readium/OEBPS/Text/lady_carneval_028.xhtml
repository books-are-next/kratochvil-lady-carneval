<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-24" xml:lang="cs-CZ">
		<div class="Z-kladn--textový-r-meček">
			<p id="_idParaDest-23" class="MLP_uroven2_kapitola ParaOverride-1">20</p>
			<p class="MLP_text_bez1radku ParaOverride-1">Olga se obrátila na tehdy v&#160;Brně nejlepší zámečnickou firmu, která jí v&#160;bytě nejenže vyměnila zámek, nýbrž také zajistila dveře a&#160;okna jedním z&#160;tehdy u&#160;nás nejspolehlivějších bezpečnostních systémů. Jenže jak známo, k&#160;nejoblíbenějším kouskům toho kouzelnického pronároda patří dostat se co nejrychleji z&#160;několikanásobně zamknuté a&#160;řetězy zajištěné bedny. Opačný postup, pronikání do pečlivě zamčených a&#160;bezpečnostními systémy zajištěných prostor, z&#160;pochopitelných důvodů nikdy nepředvádějí, ale Olga nepochybuje o&#160;tom, že je to pro ně jen dětinskou hračkou, jen stokrát obehranou Rubikovou kostkou. A&#160;to prosím Silvestr Silvestr není jenom takový nějaký varietní eskamotér či co. Ale k&#160;Olinčinu překvapení plynuly dny od jejího útěku z&#160;farmy a&#160;nedálo se vůbec nic, co by ji mělo znepokojovat. Pokud právě to, že se nedělo vůbec nic znepokojujícího, nemělo být tím nejvíc znepokojujícím.</p>
			<p class="MLP_text ParaOverride-1">Ale pak tady byla ještě jedna svízel. Vždyť ten, před kterým se teď tak horlivě zabezpečovala, byl přece tím, kdo nejenže se za její nepřítomnosti svědomitě staral o&#160;tenhle byt, zaléval kytky, platil nájem, ale především to byl ten, kdo ji dostatečně vybavil pro život po útěku z&#160;farmy, a&#160;to nejen tehdy u&#160;nás ještě dosti vzácnou počítačovou gramotností a&#160;jazykovými znalostmi, ale taky tím, že jí na farmě dopřál spousty času k&#160;přemýšlení o&#160;sobě. A&#160;už jsme u&#160;toho. Protože tím nejvzácnějším, za co by mu měla být především vděčná, bylo přece to, co Silvestr nazval prozřením. To byl nepochybně největší dar, jakého se jí kdy od koho dostalo. Jenže (a to byla ta svízel!) právě za něj nedokázala být vděčná. Byla si totiž jistá, že samotný smysl toho, čemu Silvestr říkal prozření, byl naprosto znehodnocen tím, jak jí bylo podáno. Odkdy cesta ke svobodné osobnosti vede přes manipulaci a&#160;násilí? Kdykoliv si jen představila, jak si Silvestr nasazuje masku tchoře a&#160;s&#160;Králíčkem ohnivým v&#160;kuní škrabošce číhají, až se jim objeví na cestě, ucítila, jak se v&#160;ní znova všechno chvěje. A&#160;jestli teď chtěla někoho proklet až do horoucích pekel, tak to byl právě Silvestr Silvestr. Ale třeba to byla jen zbytečná námaha, posílat někoho tam, kde už byl dávno doma.</p>
		</div>
</body>
</html>