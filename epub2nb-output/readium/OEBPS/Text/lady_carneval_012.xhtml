<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">6</p>
			<p class="MLP_text_bez1radku ParaOverride-1">Bydlela nedaleko kina Lucerna, ve třetím poschodí činžáku na rohu ulic Veveří a&#160;Tábor.</p>
			<p class="MLP_text ParaOverride-1">Sotva se vrátila domů, obešla byt a&#160;vytáhla v&#160;ložnici žaluzie. Pak prošla obývákem na balkon.</p>
			<p class="MLP_text ParaOverride-1">Včera tady uklízela a&#160;zas je zasraný od holubů. Chvilku tam stála a&#160;dívala se na dodávku zaparkovanou u&#160;chodníku, hned pod balkonem. Na střeše dodávky už taky bílo od holubího trusu. Ale co to tam ještě je? Psí hovínka? Takže psi teď lezou srát na střechy dodávek? Co se stalo se světem?</p>
			<p class="MLP_text ParaOverride-1">Umyla pár kousků nádobí ze včerejška. Podívala se do ledničky, jestli si nemá ještě skočit pro něco k&#160;večeři a&#160;ke snídani. Ne, netřeba, rama, sýr, mléko, co víc si může přát ke zdravému růstu. A&#160;udělala ještě pár takových automatických úkonů. Až jednu chvíli znova zůstala stát ochromená bolestí: Mirek je už možná kolikátý týden v&#160;Brně a&#160;jí se vůbec ještě neozval… Šla k&#160;velkému zrcadlu a&#160;zvedla obě ruce a&#160;dotkla se zezadu vlasů a&#160;pak je rychle hrnula dopředu, až jí jak opona překryly tvář. A&#160;pak tam minutu stála, za oponou, potmě. Pak zas vlasy pustila a&#160;šla se převléct do příjemného pyžama (potištěného postavičkami Beatles a&#160;Rolling Stones), kterému vždycky dávala přednost před noční košilí. Nic se neděje, holubi jí můžou zasrat celej balkon, ale nikdo ji nedokáže nasrat. A&#160;zašla si do komůrky pro láhev bourbonu a&#160;nalila si do sklenice a&#160;po malém zaváhání ještě o&#160;trochu víc. A&#160;pak ještě trochu.</p>
			<p class="MLP_text ParaOverride-1">Pustila si televizi, ale neposadila se do křesla, nýbrž tam stála s&#160;tou sklenicí uprostřed místnosti, ale nedívala se na obrazovku, ale kamsi do temného kouta.</p>
			<p class="MLP_text ParaOverride-1">Na obrazovce zatím probíhala diskuse, jestli je dobré komunistickou stranu zakázat, anebo pouštět zas komunisty do parlamentu. „Copak se nikdy nepoučíme?“ ptal se jeden z&#160;diskutujících. „Čtyřicet roků nám tady vládli jak zločinecká mafie a&#160;my se teď rozpakujem postavit je mimo zákon! A&#160;jednou si vzpomenem, a&#160;zas už bude pozdě…“</p>
			<p class="MLP_text ParaOverride-1">Olze to bylo šumafuk, nic z&#160;té zapálené diskuse nevnímala. Pořád tam stála, upíjela ze sklenice a&#160;dívala se do tmavého kouta. A&#160;když sklenici dopila, napadlo ji: Co se může stát, když se jen tak na otočku podívám do Židenic, do Staré osady? A&#160;tu spěšnost a&#160;bezvýznamnost takové cesty hned zvýraznila tím, že si v&#160;předsíni vytáhla z&#160;bedny chalupářskou bundu a&#160;rifle a&#160;rozumí se, že si to hned natáhla přes pyžamo, jako by tím chtěla říct: Nic se neděje, jen si na chvilku odskočím. Rifle jí byly po posledním seprání krátké, z&#160;pravé nohavice se plazilo ven pyžamo a&#160;nad kolenem, kde měla díru jak dětskou pěstičku, byl vidět rej Beatlesáků a&#160;Stounů. Ale to by nemělo být na závadu. Vždyť neměla v&#160;úmyslu vystrčit nos z&#160;vozu. Totiž pokud něco, tak právě a&#160;pouze ten nos.</p>
			<p class="MLP_text_bez1radku_-12-0- ParaOverride-1">Když vstupovala do výtahu, naskočil jí všivý obrázek: přijede do Staré osady a&#160;zastaví poblíž obřího paneláku a&#160;sedí tam potmě s&#160;předoucím motorem, loket opřený o&#160;volant a&#160;odpočítává okna, až najde to Mirkovo, a&#160;hned to vidí, za záclonkou roztomilá stínohra lásky… Tak pro tohle si tam jedu! No kdo chce kam, pomozme mu tam! A&#160;Olinka vyletí z&#160;výtahu jak čertík ze škatulky.</p>
			<p class="MLP_text ParaOverride-1">Garáže jsou kousek od domu, zasunuté do prostranství někdejší proluky. Vycouvala se svým peugeotem, zamkla garáž, a&#160;teprve když prudce vjela na Minskou a&#160;otřela se o&#160;tramvajový vůz a&#160;uslyšela to pronikavé zaskřípění, teprve tehdy si uvědomila, že má v&#160;sobě bourbonu víc než radno.</p>
			<p class="MLP_text ParaOverride-1">Ale tohle varování zas rychle odeznělo a&#160;dál už pokračovala s&#160;elegantní nedbalostí a&#160;obratně se vsouvala mezi autobusy, trolejbusy, tramvaje a&#160;dvakrát, nebo dokonce třikrát přeskočila refýž, jista si tím, že spravedlivý hněv je její anděl strážný.</p>
			<p class="MLP_text_bez1radku_-12-0- ParaOverride-1">Prosvištěla večerním Cejlem a&#160;najela do Zábrdovic, kde pak hned za mostem odbočila podél kostela do Lazaretní a&#160;přibližovala se ke Staré osadě zezadu, po levé ruce světla továrních hal Zbrojovky. Přejela trať a&#160;tam už ji to potkalo. Z&#160;Koperníkovy ulice vyrazil v&#160;protisměru stěhovák, obézní špeditérská obluda, a&#160;Olga najednou ztratila jistotu, že se prosmýkne, zazmatkovala a&#160;strhla vůz, ale ten se hned jak tenisový míček odrazil zpátky doprostřed ulice a&#160;stěhovák byl už nadoraz, za předním sklem nad hlavou řidiče visela jakási veliká loutka, pán ve fraku s&#160;ještěrčí hlavou, Olga prudce zabrzdila, rozrazila dvířka a&#160;chtěla co nejdál vyskočit, ale levá noha se jí zachytila nártem, rup, uslyšela škaredé zapraštění, které běželo páteří nahoru jak telegrafická zpráva. Zakvílely i&#160;špeditérské brzdy a&#160;stěhovačská obluda sklonila svou býčí šíji a&#160;nekonečně něžně se nozdrami dotkla ležící Olgy. Z&#160;nepředstavitelné blízkosti žhnuly dva reflektory.</p>
		</div>
</body>
</html>