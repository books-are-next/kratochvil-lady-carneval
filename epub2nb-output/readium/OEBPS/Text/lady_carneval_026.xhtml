<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_uroven2_kapitola ParaOverride-1">19</p>
			<p class="MLP_text_bez1radku ParaOverride-1">Olga si rychle balí dvě tašky, ale zůstane tady spousta jejích věcí, které není s&#160;to odnést a&#160;pro něž se už nemůže nikdy vrátit.</p>
			<p class="MLP_text ParaOverride-1">Před pátou jede z&#160;Útěchova přes Soběšice ten nejranější autobus do města a&#160;kousek od farmy má zastávku na znamení. V&#160;poslední chvíli se Olga ještě vrací pro Porthose, ale marně toho obézního mušketýra hledá po prázdných chodbách.</p>
			<p class="MLP_text ParaOverride-1">Z&#160;okénka odjíždějícího autobusu se ještě ohlédne a&#160;u&#160;vrátek farmy teď je Králíček ohnivý. Rozsvítil si světlo nad vchodem, aby ho bylo vidět, jak tam stojí s&#160;rukama zkříženýma na hrudi a&#160;jak se dívá za autobusem.</p>
			<p class="MLP_text_bez1radku_-12-0- ParaOverride-1">Položí dvě velké a&#160;těžké tašky, odemyká domovní dveře, zavře, uchopí tašky, přejde chodbou, položí tašky, přivolá si výtah, uchopí tašky, vejde do výtahu, položí tašky, vyjede výtahem, uchopí tašky, vystoupí z&#160;výtahu, položí tašky, zavírá výtah a&#160;odmyká dveře bytu, uchopí tašky, vstoupí do předsíně a&#160;položí tašky.</p>
			<p class="MLP_text ParaOverride-1">Bude třeba vyměnit zámek, protože Silvestr má přece klíč od bytu. A&#160;kdovíco všechno bude ještě třeba. Teď okamžitě například opěradlo židle pod kliku dveří.</p>
			<p class="MLP_text ParaOverride-1">A&#160;pak tam Olga stojí uprostřed svého bytu a&#160;dívá se na jedenáct obrazů a&#160;obrázků na stěnách a&#160;v&#160;náhlém hnutí mysli jde a&#160;všechny svěsí a&#160;obrátí lícem ke zdi. Jako by tak uzavřela jedenáct dveří, kudy by ještě mohl vejít. A&#160;to už zase v&#160;duchu vidí Silvestra, jak na nádražní poště vyjíždí a&#160;hned zas sjíždí páternosterem. Mýlila se: neusmíval se, ale smál se jí. Vysmíval se.</p>
			<p class="MLP_text ParaOverride-1">Ne, nesmí se nechat dohnat k&#160;šílenství! A&#160;znova obejde byt a&#160;vrací obrazy a&#160;obrázky zpátky na stěnu.</p>
			<p class="MLP_text ParaOverride-1">Ještě je brzo, aby obtelefonovávala zámečníky, a&#160;tak sedí v&#160;křesle a&#160;naslouchá zvukům z&#160;ulice. Taky by mohla stát na balkoně a&#160;bázlivě vyhlížet, až třeba uvidí Silvestrovu terénní mazdu anebo jeho volvo, až ho uvidí, jak s&#160;Králíčkem ohnivým vystupují z&#160;vozu, rozhlédnou se, přecházejí ulici a&#160;znova si nasazují masky kuny a&#160;tchoře. Tak dost. Pustí si rádio a&#160;z&#160;ranních zpráv se dovídá, že v&#160;Bratislavě byla včera znovu mohutná demonstrace. Stoupenci samostatného slovenského štátu přecházejí do ofenzívy. „Na celém území bývalého sovětského bloku ožívají rozličné formy nacionalismu,“ praví komentátor, „jako kdyby jedna kolektivní ideologie jen zákonitě střídala druhou.“ A&#160;Olga zas vypíná rádio.</p>
			<p class="MLP_text ParaOverride-1">Po chvíli v&#160;křesle usne.</p>
		</div>
</body>
</html>