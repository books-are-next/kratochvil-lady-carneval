<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-35" xml:lang="cs-CZ">
		<div class="Z-kladn--textový-r-meček">
			<p id="_idParaDest-34" class="MLP_uroven2_kapitola ParaOverride-1">30</p>
			<p class="MLP_text_bez1radku ParaOverride-1">Však uplynul týden a&#160;sama se octla velice blízko opravdovému znechucení novinami. A&#160;dokonce pocítila, jak se jí zvedá žaludek, kdykoliv jen uvidí novinový kiosk.</p>
			<p class="MLP_text ParaOverride-1">„To rozhodně nesmíš tak nechat,“ ozval se Lukáš už ve dveřích. A&#160;měl v&#160;ruce ten pitomý bulvár. „Poznal jsem se tady nedávno s&#160;výborným právníkem. Podáš žalobu, zvedneš jim mandle, vysoudíš milionek. A&#160;víš co, pojďme za ním hned!“</p>
			<p class="MLP_text ParaOverride-1">Ač se tomu vzpírala, přece jen ji dojalo, jak se jí Lukáš hned ujal. Olga byla nezdolný tvor, který spoléhá jenom sám na sebe (aspoň si to tak namlouvala), ale tohle bylo i&#160;na ni příliš. Jako by náhle šlápla do prázdna… A&#160;v&#160;tu chvíli se potřebovala opřít o&#160;něčí (třeba i&#160;prokousnutou) ruku.</p>
			<p class="MLP_text ParaOverride-1">Kdyby tam napřed zatelefonovali, zjistili by ze záznamníku, že je dnes nedostupný, ale Lukášovi bylo jasné, že stejně ji tady nemůže takhle nechat sedět. Když stiskli kliku zamčených dveří a&#160;přečetli si, že ve čtvrtek má JUDr. Bedřich Kaňka volný den, brouzdali pak chvíli po ulicích. Ale to nebylo to nejchytřejší, protože potkávali novinové stánky, v&#160;nichž všude ten bulvární plátek s&#160;Olžinou fotkou pod titulkem <span class="MLP_znak_kurziva_11b">Prezidentská děvka alias lady Carneval.</span></p>
			<p class="MLP_text ParaOverride-1">Olga pak instinktivně zamířila na Kobližné ulici k&#160;Sofistikované velrybě.</p>
			<p class="MLP_text ParaOverride-1">„Jakže? Sofistikovaná co?“ ptal se Lukáš zmateně.</p>
			<p class="MLP_text ParaOverride-1">Ale marně ji hledali. Čas teď pádil tak přízračné rychle, což bylo znát i&#160;na tom, jak se pořád proměňovaly partery domů a&#160;jak si tam stále vyměňovaly místa obchody s&#160;restauracemi a&#160;butiky s&#160;videopůjčovnami a&#160;kavárny s&#160;bankami a&#160;knihkupectví se sexshopy. Na místě Sofistikované velryby byla teď prodejna elektroniky. (Tož pověz mi, Golfský proude, kam unášíš teď Velrybu?)</p>
			<p class="MLP_text_bez1radku_-12-0- ParaOverride-1">Nakonec zašli na Orlí ulici do restaurace U&#160;Minoritů, kde skleněná stěna oddělovala od hlavního restauračního provozu takový dlouhý a&#160;úzký komorní prostor, nudličku s&#160;proskleným stropem. A&#160;v&#160;ní si našli volný stolek. (I&#160;když tam seděli tak trochu jako ve vitríně.)</p>
			<p class="MLP_text ParaOverride-1">Olga si samozřejmě uvědomovala, že ještě docela nedávno odmítla Lukášovo pozvání a&#160;teď jí byl najednou dobrej. Jenže tahle myšlenka se jí jen tak mihla kdesi vzadu a&#160;vůbec ji neznepokojovala. To, co ji teď zaměstnávalo, bohatě přetrumflo jakýkoliv pocit provinění či trapasu.</p>
			<p class="MLP_text ParaOverride-1">„Neblbni, co to říkáš? Kdy? Už minulou neděli? Ale s&#160;tím jsi přece měla hned na policii! Výhružný telefonát nad ránem, to není žádná sranda!“</p>
			<p class="MLP_text ParaOverride-1">„Ale to nebyl žádný telefonát, ani jediný slovo. Jen takovej ošklivej zvuk, jako by tam někomu podřízli krček.“</p>
			<p class="MLP_text ParaOverride-1">„Ošklivé zvuky místo slov, to jsou výhružné telefonáty nejtěžšího kalibru! Když se ti tohle stane někdy kolem půlnoci, tak to může být blbej srandista, ale ve tři hodiny ráno, to chodívali gestapáci a&#160;estébáci a&#160;to se taky vodívalo na popravy.“</p>
			<p class="MLP_text ParaOverride-1">„Tak tos mě skutečně uklidnil, to jsem potřebovala slyšet.“</p>
			<p class="MLP_text ParaOverride-1">„Pochop, kamarádko, že tě nechci ukonejšit, chci, aby sis uvědomila, že s&#160;tím musíš na policii! Zároveň ten telefonát a&#160;teď útok v&#160;bulváru, nevěř na náhody!!“</p>
			<p class="MLP_text ParaOverride-1">„Ale vtip je v&#160;tom, Lukáši, že ten materiál, co připravuju, není jen o&#160;nájemných vrazích, ale taky o&#160;jejich případném propojení s&#160;policií. Teda chci doufat, že jen s&#160;některými policajty.“</p>
			<p class="MLP_text ParaOverride-1">Pak začala mít pocit, že se tam po ní stále někdo dívá. Ale vždyť by nebylo divu, ten bulvární plátek, kde byla dnes její fotka, četlo jistě v&#160;Brně celé stádo lidí. Každou chvíli někdo prošel kolem skleněné stěny, která je oddělovala od velké restaurační místnosti, a&#160;na okamžik se zastavil a&#160;otočil k&#160;ní hlavu. A&#160;pak už to začalo vypadat, že se sem celé město chodí na ně dívat jak na akvárium s&#160;hlavonožci. „Konec filmu,“ rozhodl Lukáš, a&#160;zatímco na skleněné stěně běžely ještě závěrečné titulky, posbírali si své věci a&#160;Lukáš ještě poslal vzdušný polibek spanilým divačkám.</p>
			<p class="MLP_text_bez1radku_-12-0- ParaOverride-1">Vystoupili, a&#160;zatímco Lukáš platil taxikáři, Olga stála a&#160;hleděla.</p>
			<p class="MLP_text ParaOverride-1">„To je, co? Když jsem to uviděl v&#160;nabídce realit, víceméně to rozhodlo, že jsem se usadil v&#160;Brně, a&#160;ne v&#160;Praze. Jeden z&#160;nejkrásnějších rodinných domků. Třicátá léta, architekt Josef Kranz. Vzadu je později přistavěný hospodářský trakt a&#160;taky veliká zahrada. Průčelím je to obrácené do města, jak vidíš, součástí zástavby, ale zahradou už do luk a&#160;lesů. Tak pojď, neboj, nedám ti příležitost prokousnout mi druhou ruku.“</p>
			<p class="MLP_text ParaOverride-1">Zavedl ji do velkého pokoje, zařízeného zčásti empírovým a&#160;zčásti moderním nábytkem, něco mezi obývákem a&#160;pracovnou. Kout s&#160;křesly a&#160;barem a&#160;na druhém konci, oddělen jakýmsi orientálním paravánem, stolek s&#160;počítačem. Dlouhé, takzvané stuhové okno běželo podél celé stěny a&#160;tam, kde stál počítač, bylo ozvláštněno barevnou vitráží. V&#160;rohu terárium s&#160;velikou želvou (Testudo graeca) a&#160;na zdi jediný obraz, Bohdan Lacina.</p>
			<p class="MLP_text ParaOverride-1">„Sem vodím návštěvy. Zatím jediný zařízený pokoj. V&#160;ostatních místnostech mám jenom skladiště. Vlastně jsem ještě pořádně nevybalil. Jednou nohou ještě pořád v&#160;emigraci. Dokonce i&#160;postel, co v&#160;ní spím, mám narvanou do takové uzounké uličky mezi dvěma skříněma. Klaustrofobik by v&#160;ní neusnul.“</p>
			<p class="MLP_text ParaOverride-1">„Já jsem klaustrofobik. V&#160;uzounké uličce mezi skříněmi bych vylítla z&#160;kůže. Jak se jmenuje?“</p>
			<p class="MLP_text ParaOverride-1">„Chytrá past. Promiň, ptáš se na želvu. Lacinův obraz je Chytrá past, želva je Valérie. Obraz jsem koupil zároveň s&#160;tímhle domem. Byl tím jediným, co tady zůstalo po bývalém majiteli. Udělám kafe a&#160;všechno ještě jednou důkladně proberem. Tady máme jistotu, že nás nebude nikdo obtěžovat. Víš, já si teď už myslím, že ani tvé setkání s&#160;Lídou nebylo náhodné. Napřed ten výhružný telefonát, pak Lída, načež ten sprostý útok v&#160;bulváru. To všechno má, vsadím se, společnýho jmenovatele. Je to zřetězený. Turka, nebo preso?“</p>
			<p class="MLP_text ParaOverride-1">„Mohla bych radši tohle?“ a&#160;Olga ťukne na láhev slivovice.</p>
			<p class="MLP_text ParaOverride-1">„Můžeš, co chceš.“ Otevře láhev, přihraje skleničku a&#160;nalije. „Posaď se, omlouvám se, ale napřed musím ještě něco vyřídit. Hned jsem zpátky.“ A&#160;rychle se vytratí.</p>
			<p class="MLP_text_bez1radku_-12-0- ParaOverride-1">Olga se dívá na zavřené dveře, pak sebere skleničku a&#160;jde k&#160;Lacinovu obrazu a&#160;prohlíží si Chytrou past. A&#160;od obrazu k&#160;oknu. Ale taky ten panoramatický pohled na Brno vypadá tak trochu jak obraz. A&#160;teď zamíří k&#160;teráriu s&#160;Valérií. Spustí dovnitř ruku a&#160;dotkne se želví hlavičky. Hlavička zmizí. „Neboj, ty blbá. Nejsem kuna ani tchoř, nechcu tě sežrat ani pojebat.“</p>
			<p class="MLP_text ParaOverride-1">Pak uslyší, jak se vrací Lukáš a&#160;pouští kdesi vodu. Umývá si ruce? Ale když vejde, je ještě něčím cítit. A&#160;Olze je ten pach nějak hodně povědomý. Ale v&#160;té chvíli ještě nepřijde na to čím.</p>
			<p class="MLP_text ParaOverride-1">„Budem žalovat ten bulvár, to je jednoduchý, ale co s&#160;tím nočním telefonátem?“</p>
			<p class="MLP_text ParaOverride-1">„Dvěma telefonáty.“</p>
			<p class="MLP_text ParaOverride-1">„Cože?“</p>
			<p class="MLP_text ParaOverride-1">„Dvě noci po sobě mi někdo k&#160;ránu naservíroval ten ošklivej zvuk.“</p>
			<p class="MLP_text ParaOverride-1">„Je ti doufám jasný, že se tě někdo pokouší na několikerý způsob odstrašit. Něco ti řeknu. Moc ti na té publicistice záleží?“</p>
			<p class="MLP_text ParaOverride-1">„Vidím, že se mě taky pokoušíš… odradit.“</p>
			<p class="MLP_text ParaOverride-1">„Asi jo. Představuju si totiž, že máš někomu posloužit jako výstraha pro šťouravý novináře. Když se ti teď něco stane, bude to jak varování napsaný na vrata: bacha, sem nevstupovat!“</p>
			<p class="MLP_text ParaOverride-1">„Ale když půjdu od toho, když se nechám odradit, je to zrovna tak.“</p>
			<p class="MLP_text ParaOverride-1">„Ale pendrek, ten odstrašující efekt je pak menší. A&#160;hlavně, zůstaneš na živu!“</p>
			<p class="MLP_text ParaOverride-1">„Fakt dovedeš povzbudit. Ale neodpověděla jsem ti na otázku. Upřímně řečeno, za těchto okolností mi zas na té publicistice tak nezáleží. Takhle ne. Když jsem viděla vykácenou višňovou alej a&#160;to, co zbylo z&#160;Mnišího lesa… o&#160;tom jsem musela napsat. Ale nechcu si hrát na odvážnou školačku. A&#160;vůbec je blbost, abych zrovna já takovéhle téma. Už se vidím, jak odhaluju hnízdo snajprů! Vlastně jsem se na tom měla jen nepatrně podílet. Takhle.“ A&#160;Olga ukáže nehet malíčku. „Má to být kolektivní záležitost a&#160;bez mé účasti se docela dobře obejdou.“ A&#160;sklapne malíček. Ale pak strne. „Počkej, co to bylo?“</p>
			<p class="MLP_text ParaOverride-1">„Myslíš tohle? No zaržání. Anebo se taky říká zařehtání.“</p>
			<p class="MLP_text ParaOverride-1">„Ale to bylo docela tady! Jako z&#160;vedlejší místnosti!“</p>
			<p class="MLP_text ParaOverride-1">„Z&#160;vedlejší samozřejmě ne. Mám za domem, v&#160;tom hospodářském traktu, stáj. Však když jsme sem teď přišli, musel jsem napřed za nimi. Pozdravit se s&#160;nimi, zajet jim prsty do hřívy. Oni slyší každé klapnutí dveří v&#160;domě a&#160;nasral bych je, kdybych hned nepřišel.“</p>
			<p class="MLP_text ParaOverride-1">„Aha,“ vzpomněla si, „cítila jsem je. I&#160;když jsem hned nevěděla, co cítím. Na koně mám čuch. Když jsem bývala o&#160;prázdninách v&#160;Mrákotách, dědečkův soused měl takovou kobylku a&#160;vždycky mě na ni vysadil a&#160;vzal ji na krátkou otěž a&#160;pomalu vedl kolem dvora. Ráda bych se vytrhla a&#160;letěla o&#160;závod. Tak jo, a&#160;co tě to napadlo, koně?“</p>
			<p class="MLP_text ParaOverride-1">„Když jsem žil jedenáct roků ve Phoenixu, měl jsem tam za městem maličkou farmu. Jen takovouhle.“ A&#160;Lukáš ukáže nehet malíčku. „A&#160;tak tady mám aspoň dva koníky. Bez nich bych pošel steskem. Ne, vůbec není snadné vrátit se domů.“ A&#160;sklapne malíček.</p>
			<p class="MLP_text ParaOverride-1">„Směla bych je třeba vidět?“</p>
			<p class="MLP_text ParaOverride-1">„Jsou pojízdní. Můžeš na nich letět o&#160;závod. Takže už nepij. Špatně by ses držela v&#160;sedle.“</p>
		</div>
</body>
</html>