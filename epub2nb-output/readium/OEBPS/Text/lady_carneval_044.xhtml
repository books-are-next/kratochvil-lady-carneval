<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-40</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-40" xml:lang="cs-CZ">
		<div class="Z-kladn--textový-r-meček">
			<p id="_idParaDest-39" class="MLP_uroven2_kapitola ParaOverride-1">35</p>
			<p class="MLP_text_bez1radku ParaOverride-1">V&#160;červnu 1997 se rozhodli zakočovat si po vlastech českých, nebo jak se už tenkrát říkalo, po české kotlině. Lukáš už před časem pořídil k&#160;tomu účelu kočár, no řekněme dostavník (koupil ho na inzerát v&#160;nevalném stavu a&#160;spikl se s&#160;mnoha řemeslníky, než ho dal dohromady), a&#160;tak naložili vše potřebné a&#160;místo autem vyrazili se Stříbrňákem a&#160;Plesnivákem po cestách plných výmolů a&#160;svízelů, protože zatímco všechno je vybaveno pro motoristy&#160;– dálnice, čerpací stanice, rychloopravny, rychloobčerstvovny, motely a&#160;motoresty&#160;– s&#160;kočáry se už v&#160;tomhle světě nepočítá. A&#160;přitom jen za koňskými zadky můžete opravdu vychutnat proměny počasí i&#160;krajiny a&#160;jen z&#160;kozlíku uvidíte na cestách večernici, jíž se kdysi říkalo smetánka či zvířetnice.</p>
			<p class="MLP_text ParaOverride-1">Jeli po okresních cestách, z&#160;nichž dálnice odčerpaly ten nejzlověstnější proud frekvence, však když se setmělo, uviděli vždycky někde na obzoru tím dálničním korytem nepřetržitě protékající světelné chcánky, nikam nespěchali, a&#160;když je něco zaujalo, mohli okamžitě zastavit, a&#160;nejen na kraji pole za jitra, jehož červánky se marnivě zrcadlily ve vlčích mácích, a&#160;nejen v&#160;poledne na kopci nad vesnicí, rozptýlenou dole jak rohaté stádo, ale taky večer u&#160;kapličky, v&#160;níž visel hlavou dolů z&#160;kůže stažený Kristus, a&#160;v&#160;noci u&#160;dlouhé řady úlů zuřivě vyplivujících mračna hořících včel a&#160;znovu za šírání mezi rozvěšenými prostěradly mlh, ale největší radost z&#160;toho putování měl Oldříšek, dovednosti, jichž se doma dopracovával jen krůček za krůčkem, tady propukly naplno, byl najednou vším, bobrem, medvědem, srncem, vydrou, štikou, zajícem a&#160;museli ho chytat do pastí, na udici, do sítí, do želez, a&#160;když pak večer seděli u&#160;ohně, překvapeně naslouchali, jak se rozpovídal, jak mluvil závratně rychle a&#160;šlapal si na jazýček a&#160;kousíčky vět do zblbnutí opakoval a&#160;pak se v&#160;tom zamotal a&#160;dočista zapomněl, co vůbec chce říct, ale žvanil dál a&#160;nepřetržitě, takže bylo možné ten jeho řečnický výkon nazvat přednáškou.</p>
			<p class="MLP_text ParaOverride-1">A&#160;pak se už zas pomalu, oblouky a&#160;odbočkami, začali vracet domů. Všichni tři usazeni na kozlíku, Oldříšek uprostřed, a&#160;když si Lukáš slavnostně zapaloval cigáro či vlastně takový malý doutníček (byl sváteční kuřák), svěřil v&#160;tu chvíli opratě Oldříškovi: „Teď už nás povezeš ty, kamaráde.“</p>
			<p class="MLP_text_bez1radku_-12-0- ParaOverride-1">„Přece nemůžeš jen tak odejít a&#160;nic mi nevysvětlit. Čím jsem ti ublížil?“</p>
			<p class="MLP_text ParaOverride-1">„Ničím, Lukáši. Jestli to smím v&#160;tuhle chvíli tak říct, byla jsem s&#160;tebou šťastná, poprvé v&#160;životě opravdu šťastná. Ale teď musím jít. Oldříšek už mluví a&#160;běhá, a&#160;tak mě můžete na nějaký čas postrádat. Slibuju, že udělám, co bude v&#160;mých silách, abych se zas mohla vrátit. Ale teď ti nic nedokážu vysvětlit. Vezmu si z&#160;našeho konta něco na cestu, fajn?“</p>
			<p class="MLP_text ParaOverride-1">Lukáš Hampl do poslední chvíle nevěřil, že to myslí vážně. A&#160;když pak odešla, byl přesvědčen, že se už po pár týdnech vrátí. A&#160;trvalo měsíce a&#160;pak léta, dlouhá, bolestivá léta, než pochopil, že čeká marně.</p>
		</div>
</body>
</html>