<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">5</p>
			<p class="MLP_text_bez1radku ParaOverride-1">Olga šla domů pěšky, i&#160;když to byl pěkný kus cesty. Ale nic ji nehnalo, naopak měla pocit, že čím déle ještě bude mimo své čtyři stěny, tím líp.</p>
			<p class="MLP_text ParaOverride-1">Teď zrovna ji rozčilovalo vědomí, že ten pornograf (protože co je ezoterika jiného než pornografie intelektuálů?) jí dával najevo, že ví něco o&#160;její bolesti, a&#160;chtěl jí strčit prsty do srdce jak do kropenky, ten transcendentní prasák! Všechno měl jistě pečlivě promyšlené: co jí řekne a&#160;taky jak to poví. A&#160;byl to nepochybně takový univerzální scénář, přizpůsobitelný na rozdílné příchozí, protože nemohl přece předem vědět, kdo se mu tam zrovna dneska objeví. A&#160;má v&#160;tom scénáři vždycky Sofistikovanou velrybu a&#160;Goghovo Zelené žito? A&#160;neviditelný kabát? A&#160;Olga se zastavila a&#160;najednou uprostřed chodníku udělala několik prudkých, ba vzteklých pohybů, jako by si rychle svlékala a&#160;shazovala nějaký kabát. A&#160;když pak jako by dopadl na zem, ještě ho pak jako by podupala. Zatančila na něm Olžin rituální taneček. Ti, co šli za ní, se polekaně zastavili, a&#160;kdosi se dokonce pokřižoval.</p>
			<p class="MLP_text_bez1radku_-12-0- ParaOverride-1">Olga cítila, že se začíná propadat kamsi hodně hluboko a&#160;kdo ví, jak to bude dál. Teď si ještě hraje na hrdopýšku, ale docela dobře se může stát, že bude nakonec moc ráda, když ji někdo vezme na místo korektorky v&#160;nějakém oplzlém magazínu. Anebo spíš redakčního poslíčka, holku pro všechno, takového beznosého Zdeněčka, pardon: beznosou Olinku, která ještě navíc bude sloužit jako redakční nafukovací panna, čehož býval Zdeněček přece jen ušetřen. A&#160;jak hluboko se propadne? A&#160;ten, kdo by ji teď měl podržet a&#160;přidržet, ten, koho teď nejvíc potřebuje&#160;– její chrám z&#160;Efesu, její hlubina bezpečnosti, její Hannibalův slon, který ji měl přenést přes Pyreneje a&#160;přes Alpy Nejistot a&#160;Úzkostí&#160;– se na ni taky vyprdl. A&#160;znova si uvědomila, že s&#160;tím vyvolavačem duchů se setkala vlastně jen proto, aby aspoň chvíli nemusela myslet na Mirka.</p>
			<p class="MLP_text ParaOverride-1">Ale kde je v&#160;lidském těle místečko pro takovouhle bolest? A&#160;Olga zjistila, že v&#160;ní ta bolest zmateně pobíhá nahoru dolů, do hlavy a&#160;pak zas do hrudi, do plic a&#160;do žaludku a&#160;ten pohyb vevnitř uvedl namoutěkotě do pohybu i&#160;ji, takže Olga teď zas pobíhala po Brně a&#160;každou chvíli odbočila do nějaké příční uličky, čím menší a&#160;užší, tím jejím spádům bližší, vždyť skoro tu cestu nevnímala, jen když občas zvedla hlavu, uviděla, že chodí v&#160;kruzích. Možná hodiny chodila v&#160;kruzích a&#160;několikrát před ní posměšně vystoupil jak z&#160;mlh mohutný secesní palác Tivoli na Konečného náměstí.</p>
		</div>
</body>
</html>