<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">12</p>
			<p class="MLP_text_bez1radku ParaOverride-1">Tady na chvíli přeruším vyprávění kratičkým autorským vstupem.</p>
			<p class="MLP_text ParaOverride-1">Nuže, někdy začátkem roku 1981 jsem se dost polekal, když jsem najednou na čerstvě napadaném sněhu, ale taky na bílém listu papíru uviděl tenký poletující vlásek. Kdosi z&#160;mých známých mi doporučil, abych si zašel za nejlepší brněnskou očařkou, primářkou na očním oddělení II. městské nemocnice (na Kolišti). Řekl mi, že tahle primářka má tak vynikající pověst, že když se v&#160;roce 1979 u&#160;tehdejšího komunistického prezidenta Husáka zhoršil šedý zákal tak, že na jedno oko už neviděl, vybrali na prezidentskou operaci ze všech očních lékařek v&#160;celém socialistickém Československu právě ji. A&#160;její lékařské kvality byly tak vysoce ceněny, že si mohla dokonce klást podmínky. I&#160;trvala na tom, že bude operovat v&#160;Brně, ve svém prostředí. Zašel jsem tedy k&#160;té očařce a&#160;dozvěděl se, že v&#160;mém případě jde o&#160;počínající zákal sklivce, který je sice neoperovatelný (ale v&#160;Americe se prý už pokoušejí nahradit zakalený rosolovitý sklivec umělým), ale na druhé straně vůbec ne tak nebezpečný. Na prezidentskou operaci jsem se jí samozřejmě neodvážil zeptat.</p>
			<p class="MLP_text ParaOverride-1">A&#160;až teprve o&#160;dvacet roků později (v&#160;létě 2001) a&#160;při naprosto jiné příležitosti (o níž tady bude časem řeč) jsem se dozvěděl několik podrobností k&#160;té prezidentské story: </p>
			<p class="MLP_text ParaOverride-1">Primářka, která operovala Husákův šedý zákal, prý pak taky trvala na tom, že pět dní po operaci má prezident ještě setrvat v&#160;brněnské nemocnici, aby dohlédla na jeho rehabilitační režim. Husák s&#160;tím souhlasil. Vypadalo to, že nespěchá do Prahy, jako by uvítal příležitost nebýt tam zrovna v&#160;čase, kdy probíhal proces s&#160;Václavem Havlem a&#160;dalšími chartisty (souzenými za „podvracení republiky“). Ale to jsou spíš jen dohady toho, kdo mi to vyprávěl. Vraťme se k&#160;faktům. Husákovi v&#160;nemocnici uvolnili samostatný pokoj, prezidentskou <span class="MLP_znak_kurziva_11b">chambre séparé</span><span class="MLP_znak_kurziva_11b CharOverride-1">,</span> a&#160;protože byl silný kuřák a&#160;nedal na primářčino varování, pokusila se na něho vyzrát, a&#160;tak mu na těch pět dní dala k&#160;ruce taky ještě mladičkou a&#160;neobyčejně krásnou sestřičku, o&#160;níž si myslela, že by na pacienta mohla mít příznivý vliv. Husák té půvabné sestřičce žertem říkal lady Carneval, což byla narážka na tehdy nesmírně populární hit Karla Gotta. (Poté co Husák zpěváka osobním dopisem přesvědčil, aby neemigroval, vznikl mezi nimi vztah i&#160;nadále prohlubované vzájemné vstřícnosti a&#160;prezident našel zalíbení v&#160;Gottových písních.)</p>
		</div>
</body>
</html>