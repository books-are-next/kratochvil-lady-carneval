<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="MLP_uroven2_kapitola ParaOverride-1">22</p>
			<p class="MLP_text_bez1radku ParaOverride-1">„Nemotejte se mi tady,“ poprosil Olgu, „jestli nechcete žrát se mnou prach a&#160;roztoče. Uvařte nám zatím dobrej sobotní oběd, pla?“</p>
			<p class="MLP_text ParaOverride-1">A&#160;tak vykázána ze dvora, vrátila se nahoru a&#160;pustila se do naklepávání krůtích řízků, aby si přitom občas odskočila podívat se oknem, jak on naklepává koberce. A&#160;ke své hrůze viděla: přestože mu tam přistavila konev vody a&#160;přestože ty koberce nezapomínal kropit, pobíhal tam v&#160;mračnu prachu. Totiž chvílemi v&#160;něm docela mizel a&#160;z&#160;toho se zas na nějaký čas vynořil jak apoštolové na pražském orloji. A&#160;když z&#160;mračna vyběhl, sáhl často do bedny s&#160;minerálkami a&#160;vyžahl láhev a&#160;zakoulel očima. A&#160;těch koberců byla neuvěřitelná hromada, jako by je nenanosil z&#160;Olžina bytu, ale navozil z&#160;nějakého arabského velvyslanectví.</p>
			<p class="MLP_text ParaOverride-1">Postupně se otvírala a&#160;zas rychle zavírala okna do dvora a&#160;nájemníci častovali Zdeněčka nevybíravými nadávkami. Dnes totiž většina lidí soudí, že koberce se už neklepají, nýbrž jen luxují, a&#160;že ta všelijaká a&#160;už většinou zrezivělá klepadla, nacházející se dosud na dvorcích anebo ve čtvercových, ale i&#160;obdélníkových atriích starších domovních bloků, jsou už jen chátrajícími pomníčky zašlých dob nepohodlí a&#160;domácké dřiny. Pravda je ovšem ta, že i&#160;luxované koberce je třeba čas od času podrobit těmhle klasickým technikám, protože struktura koberců je už prostě taková, že jedině souběhem těch dvou už na první pohled tak protikladných postupů lze z&#160;ní vystrnadit prach i&#160;roztoče.</p>
			<p class="MLP_text_bez1radku_-12-0- ParaOverride-1">Vrátil se ze dvora, jako by právě vyfáral z&#160;dolů: oční bělma mu jen svítila. Natahal nahoru vyprášené koberce, ale dřív než je půjde položit do místností, rozhodl se, že si napřed trochu oddechne. S&#160;úlevou dosedl na bednu v&#160;předsíni. Ale to už přiběhla z&#160;kuchyně, a&#160;když ho tam zblízka uviděla, tak špinavého a&#160;zbitého jak vojáka, co se právě vrátil z&#160;kruté řeže, dost se lekla, protože měla hned pocit, že ještě než se mu stačila pořádně omluvit za to, jak sprostě se k&#160;němu tenkrát v&#160;redakci chovala, už ho zas stačila zneužít.</p>
			<p class="MLP_text ParaOverride-1">A&#160;pak si náhle vzpomněla, že před léty četla knížku, která se jmenovala <span class="MLP_znak_kurziva_11b">Odpočinek válečníka</span><span class="MLP_znak_kurziva_11b CharOverride-1">,</span> a&#160;že ten název byl citátem z&#160;filozofa Friedricha Nietzscheho, jenž pravil, že žena je odpočinkem válečníka. A&#160;tu přistoupila blíž: „Chci vám hned teď dát závdavek za tu práci.“ Ale on rázně zavrtěl hlavou, zaplatila přece i&#160;za něho kafe a&#160;tiramisu a&#160;teď pro ně chystá sobotní oběd a&#160;on nic dalšího rozhodně nechce. Ale taky Olga zavrtěla rázně hlavou, jako že jí teď špatně rozuměl, protože tím foršusem bude&#160;– a&#160;jak tam seděl na bedně, sklonila se k&#160;němu a&#160;chtěla se jen lehýnce rtoma dotknout rtů, jen symbolicky, přátelsky, platonicky, sestersky, však si rozumíme, ha ha, ale stalo se něco strašlivého, okamžitě se skutáleli po velké hromadě srolovaných koberců, on černý jak mouřenín benátský, ona náhle jímána vášní jak Desdemona, a&#160;ta obrovská únava, která byla na Zdeněčkovi ještě vteřinu předtím znát, se teď vypařila jak kapka na žhavé plotně, i&#160;dopřáli si dlouhého slastného zmítání, zatímco v&#160;kuchyni krůtí řízky pokračovaly na vlastní pěst ve své práci, až oddaně zčernaly a&#160;ponořily milostný akt do mračna z&#160;připáleného tuku. Teprve pak se Olga zvedla, už taky špinavá a&#160;zbitá jak vojanda po líté řeži.</p>
			<p class="MLP_text ParaOverride-1">A&#160;když tam pak proti sobě stáli, nazí, umounění, zchvácení, usmál se zas, natáhl ruku a&#160;představil se: „Filip Bureš. To pro pořádek. Inženýr Žluk si byl jistý tím, že redakční maskot musí mít nějaký přízvisko. Proč vybral zrovna Zdeněčka, nevím. Pojďme se podívat na ty řízky.“</p>
			<p class="MLP_text ParaOverride-1">Otevřeli všechna okna, ale ten hluboký zážitek z&#160;připálených krůtích řízků&#160;– napadlo Olgu&#160;– zůstane už provždy spjat s&#160;jejich překotným sblížením, s&#160;jejich intimitou. Přes ulici je restaurace, odkud se dá něco donést, i&#160;když to určitě nebudou krůtí řízky. Ale vzal je čert. Však mají vůbec nějaký hlad? Když, tak hlad po sobě. Ale k&#160;tomu nepotřebují příborů ani talířů. Leč osprchovat se by neuškodilo.</p>
			<p class="MLP_text ParaOverride-1">Olinčina ložnice. Pozdní sobotní odpoledne, možná podvečer. Už druhá láhev sauvignonu na židli přistavené k&#160;posteli. Filip dolévá Olze skleničku: „Jestli tomu dobře rozumím, tak seš už podruhý vdaná.“</p>
			<p class="MLP_text ParaOverride-1">„Budeš se divit, ale vlastně nevím. Vůbec nevím, co se stalo. Byl to skutečně sezdávací úředník? A&#160;byl to skutečný kněz?“ A&#160;vyprávěla Filipovi o&#160;té půlnoční svatbě na dálnici. A&#160;taky o&#160;tom billboardu. Pak se zas polekala, že to přehnala: jen tak vyklopit celou tu fantastickou, neuvěřitelnou historku, celou tu šílenou story!</p>
			<p class="MLP_text ParaOverride-1">Chvíli mlčel, díval se na ni a&#160;ťukal nehtem do skleničky. Pak se zeptal: „Nevzpomínáš si náhodou, jestli ti nedal cestou něco sníst? Nevytáhl třeba ze skříňky v&#160;palubní desce nějaké bonbony? Dneska se vyrábí <span class="MLP_znak_kurziva_11b">teonanácatl</span><span class="MLP_znak_kurziva_11b CharOverride-1">,</span><span class="MLP_znak_kurziva_11b"> </span>„maso bohů“, v&#160;docela běžném balení, třeba jako tic tac.“</p>
			<p class="MLP_text ParaOverride-1">„Tic tac ne, nabídl mi žvýkačku, Orbit bez cukru. Počkej, chceš říct, že v&#160;tom byla nějaká droga? A&#160;že všechno, co jsem pak na dálnici zažila, byla jen nějaká psychedelie? Něco jako psilocybinová halucinace?“</p>
			<p class="MLP_text ParaOverride-1">„Vidím, že máš nastudováno. No odborníci na výzkum vědomí mluví spíš o&#160;vizích, o&#160;organizovaných vizuálních informacích.“</p>
		</div>
</body>
</html>