<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-38</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-38" xml:lang="cs-CZ">
		<div class="Z-kladn--textový-r-meček">
			<p id="_idParaDest-37" class="MLP_uroven2_kapitola ParaOverride-1">33</p>
			<p class="MLP_text_bez1radku ParaOverride-1">Plynuly měsíce a&#160;Olga ještě dlouho žila v&#160;jakémsi vyčkávavém napětí, ve stále znova se vynořujících a&#160;zas mizejících pochybách. Ale nakonec pustila svůj byt na kraji Žabovřesk a&#160;přestěhovala se do Hamplovy řečkovické vily a&#160;zvolna přivykala novému způsobu života. Klidnému, nevzrušivému, samozřejmému.</p>
			<p class="MLP_text ParaOverride-1">Lukáš ji přesvědčoval, aby nechala té nádeničiny v&#160;nakladatelství, protože on ji samozřejmě uživí (v chytrých zahraničních akciích jeho majetek stále víc bobtnal). Bránila se, že to nikdy za nádeničinu nepovažovala a&#160;že ji ta práce těší.</p>
			<p class="MLP_text ParaOverride-1">Do nakladatelství přišel pak dopis z&#160;týdeníku Květy. Psali, že je jim velice líto, že před časem vůbec nereagovala na jejich nabídku, a&#160;že pokud tedy nemá zájem o&#160;ten pravidelný sloupek, ať si sama navrhne, jakou publicistiku by pro ně chtěla dělat. Protože jejich zájem trvá. „Tak to zkus a&#160;uvidíme,“ pobídl ji Lukáš.</p>
			<p class="MLP_text ParaOverride-1">Napsala tedy fejetonistickou procházku krajem lišky Bystroušky a&#160;sama to jela nafotit. A&#160;podepsala se jako Olga Hamplová. A&#160;pod tím jménem to taky vyšlo, jen nepatrně zkrácené. A&#160;s&#160;jejími fotografiemi zákoutí při řece Svitavě. Teprve mnohem později se dozvěděla, že za tím byla intervence nějakého Lukášova vlivného známého, který se zas dobře znal s&#160;redaktory Květů. To Olgu sice naštvalo (už před časem se zařekla, že už nepřistoupí na žádnou protekci), ale to už pravidelně přispívala k&#160;velké spokojenosti redakce i&#160;čtenářů.</p>
			<p class="MLP_text ParaOverride-1">Když nakladatelství ULMUS zpracovávalo v&#160;součinnosti s&#160;Památkovým ústavem Velkou encyklopedii českých a&#160;moravskoslezských zámků, čerpala Olga z&#160;nakladatelských materiálů, ale kromě toho se vždycky na každý z&#160;těch hradů a&#160;zámků rozjela, promluvila s&#160;kastelánem, případně i&#160;s&#160;budoucím šlechtickým restituentem, a&#160;navíc vyšťourala nějakého toho hradního raráška, zazděnou komornou, ohnivého mnicha, anebo aspoň otisk pekelníkova kopýtka na stropě zámecké ložnice. A&#160;uměla to napsat tak, že po tom týdnu, co vyšly Květy s&#160;další částí Olžina <span class="MLP_znak_kurziva_11b">Světa za cimbuřím</span><span class="MLP_znak_kurziva_11b CharOverride-1">,</span> fantasticky stoupla návštěvnost v&#160;příslušném zámeckém či hradním objektu.</p>
			<p class="MLP_text_bez1radku_-12-0- ParaOverride-1">Lukáš byl teď už nejen ředitelem, ale i&#160;vlastníkem nakladatelství. Nejenže si ho celé od původního majitele odkoupil, ale ještě ho rozšířil a&#160;pořídil si k&#160;němu velký knižní dům a&#160;v&#160;čase, který všichni považovali za krajně nepříznivý nakladatelskému podnikání, zdatně prosperoval. Na co sáhl, to se mu vyvedlo, a&#160;měl už vše, co chtěl, až na jednu maličkost.</p>
			<p class="MLP_text ParaOverride-1">„Něco ti svěřím,“ přiznal se Lukáš, „chtěl bych mít syna. Myslím, že už na to v&#160;šestapadesáti mám nárok.“</p>
			<p class="MLP_text ParaOverride-1">„Chtít není mít,“ upozornila Olga. „Na tom se musí, chlapče, intenzivně fachčit.“ A&#160;tak Lukáš kromě nočních nasadil i&#160;dopolední a&#160;odpolední směny, až se mu srdce třepetalo v&#160;hrudi jak motýl ve sklenici (Tak dost, Luko, tohle je sebevražedná jízda, vyletíš ze zatáčky a&#160;rozsekáš se!), trojsměnný provoz už není v&#160;šestapadesáti žádná sranda. Ale dočkal se sladké odměny, když jednoho dne Olga řekla: „Kdo se pilně naskáče, ten má za to koláče.“</p>
			<p class="MLP_text ParaOverride-1">„Néé, fakt?!?“ zaradoval se Hampl a&#160;rozběhl se do stáje a&#160;osedlal Stříbrňáka a&#160;vyrazil s&#160;ním do kopečků za Řečkovicemi, a&#160;kudy jezdil, tudy vykřikoval: „Hajdaláci, budu mít syna!!!“ A&#160;když se vrátil, osedlal ještě Plesniváka, aby mu to nepřišlo líto, a&#160;taky s&#160;ním vypálil do kopečků za městem.</p>
			<p class="MLP_text ParaOverride-1">Narození syna udělalo přítrž Olžinu publicistickému boomu a&#160;ukázalo se, že ze dne na den dokáže změnit způsob života: její veškerý zájem se teď upnul k&#160;rodině.</p>
			<p class="MLP_text_bez1radku_-12-0- ParaOverride-1">A&#160;zase ubíhaly měsíce, stmívala se a&#160;rozetmívala obloha a&#160;stromy shazovaly listí a&#160;zase se jím odívaly, až devadesátá léta dospěla do své poloviny.</p>
			<p class="MLP_text ParaOverride-1">Olga držela Oldříška v&#160;náručí (ještě jsem ani neřekl, že ho pojmenovali po velkém moravském básníkovi) a&#160;seděla s&#160;ním u&#160;počítače, o&#160;který už jevil poťouchlý zájem, když přijel Lukáš z&#160;práce navýsost rozezlený. A&#160;přečetl jim z&#160;novin kratičkou zprávu, že Grebeníčkovi, bývalému estébáckému dozorci, který v&#160;padesátých letech týral a&#160;mučil politické vězně, se daří unikat spravedlnosti a&#160;jeho syn už zas veřejně káže tu zločineckou ideologii. „A&#160;rozčiluje to pouze nás, bývalé emigranty a&#160;politické vězně!“</p>
			<p class="MLP_text ParaOverride-1">Pak se uklidnil tím, že vyfotografoval Olgu, jak drží Oldříška u&#160;počítače a&#160;ten zatíná potutelné prstíky do klávesnice.</p>
			<p class="MLP_text ParaOverride-1">„Octli jsme se v&#160;tom nejpodivnějším světě. Za chvíli si budou i&#160;naše předškolní děti hrát s&#160;computery, ale ta všivácká minulost nás pořád ještě drží pod krkem…“ A&#160;pak to šel ještě požalovat Stříbrňákovi a&#160;Plesnivákovi.</p>
			<p class="MLP_text ParaOverride-1">Olga si už zase nacházela čas na svou publicistiku. Psala teď do Květů a&#160;Vlasty krátké fejetony o&#160;radostech a&#160;strastech s&#160;dětmi, domácími zvířaty a&#160;domácími spotřebiči. A&#160;taky o&#160;Stříbrňákovi a&#160;Plesnivákovi.</p>
		</div>
</body>
</html>