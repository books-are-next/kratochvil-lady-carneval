<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">9</p>
			<p class="MLP_text_bez1radku ParaOverride-1">Byl nádherný den prvého červencového týdne. „Poslouchej, Porthosi,“ řekla Olga, „tohle bude má poslední procházka o&#160;berlích. Zítra mi sundají sádru a&#160;vyfásnu už jen takovou elegantní hůlku, uvidíš. Myslím, že teď pojedu za město a&#160;tam se vydám do lesů, abych si to s&#160;berlemi naposledy užila. Ty tady zatím ber telefony a&#160;neotvírej nikomu, kdo se neprokáže legitimací agenta CIA.“</p>
			<p class="MLP_text ParaOverride-1">Před domem měla zastávku tramvaje, vberlila se do vozu a&#160;nechala se svézt až do Bystrce, až na konečnou k&#160;přehradě, a&#160;vydala se ke Kočičímu žlebu. A&#160;tam se pak belhala lesní cestou, provázena ptačím zpěvem a&#160;harmonikou z&#160;nedaleké chatové osady, a&#160;byla připravena vrátit se, jakmile se přihlásí únava. A&#160;pak se jí postavili do cesty dva chlapi a&#160;už to šlo ráz na ráz. Vůbec se nenamáhali ji oslovit, kdyby aspoň vykřikli něco oplzlýho, ale nestála jim za jediné slovo, naložili s&#160;ní jak s&#160;kusem masa. Strhli ji na zem, řvala bolestí, když jí rvali nohy od sebe a&#160;prudkým škubnutím se jim hned podařilo přerazit sádru a&#160;zlomit čerstvě srostlou kost. Nic na to nedbali, spěšně ji obskočili a&#160;zas zmizli.</p>
			<p class="MLP_text_bez1radku_-12-0- ParaOverride-1">Ležela tam omráčená bolestí a&#160;hnusem, sténala a&#160;dívala se do žhnou­cího slunce překrásného letního dne. A&#160;ještě dlouho se nikdo neobjevil, jako by na Kočičí žleb bohové i&#160;lidé zapomněli.</p>
		</div>
</body>
</html>