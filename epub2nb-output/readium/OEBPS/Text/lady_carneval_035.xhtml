<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-31</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-31" xml:lang="cs-CZ">
		<div class="Z-kladn--textový-r-meček">
			<p id="_idParaDest-30" class="MLP_uroven2_kapitola ParaOverride-1">27</p>
			<p class="MLP_text_bez1radku ParaOverride-1">Ten správný směr byl Královo Pole. Nastoupila do tramvaje a&#160;vystoupila u&#160;Slovanského náměstí. A&#160;šla mezi krámky trhovců a&#160;rozhlížela se po náměstí, ale stále neviděla to, co hledala. A&#160;tak se obrátila na jednoho z&#160;těch vietnamských prodavačů. Ten napřed nerozuměl otázce, a&#160;tak před Olgou hbitě rozkládal své zboží a&#160;přitom mlel: „Paní moc rád koupit tuhle bota a&#160;ještě lepší bota a&#160;tady pro váš manžel dobrý holínka…,“ ale ve chvíli, kdy se od něho otráveně odvrátila, řekl zřetelně a&#160;jasně: „Veliká obraz na zeď! Tam viděla!“ a&#160;ukázal kamsi. Před štítovou stěnou jednoho z&#160;domů na kraji ulice, jež ústila do Slovanského náměstí, stálo lešení a&#160;zpola zakrývalo velikou nástěnnou malbu. Malba znázorňovala dlouhý most klenoucí se nad chobotem mořského zálivu a&#160;po mostě uháněl vlak, ale přestože se vlak hnal jak o&#160;závod (což bylo znát i&#160;z&#160;toho, že z&#160;oken salonního kupé povlávaly záclonky), z&#160;jeho komína stoupal kouř rovný a&#160;nehybný jak dlouhá tyč. Freska byla vybavena celou řadou sugestivních prostorových efektů Tintorettovy benátské školy, takže každý, kdo před ní zůstal stát, měl už po chvilce vlezlý pocit, že slyší lokomotivní píšťalu, ale taky tříšť mořských vln pod mostem.</p>
			<p class="MLP_text ParaOverride-1">Olga se vůbec nezamýšlela nad tím, že právě železniční most klenoucí se nad chobotem mořského zálivu je možná tím nejpůsobivějším symbolem stability a&#160;spolehlivosti švýcarské pojišťovny, a&#160;vcelku ji ani nevzrušovalo, jestli je to pravá freska, tedy malovaná do čerstvé, ještě vlhké vápenné omítky, a&#160;dokonce i&#160;skutečnost, že ta obrovská štítová malba je jak okopírovaná z&#160;obrázku nad stolkem v&#160;Sofistikované velrybě, ji nechávala v&#160;tuto chvíli lhostejnou. To všechno jí bylo putna. Zajímala ji jen jediná věc.</p>
			<p class="MLP_text ParaOverride-1">„Mohla bych mluvit s&#160;Filipem Burešem, s&#160;autorem té megafresky?“ zeptala se jednoho z&#160;dělníků, co tam rozebírali lešení. Ten se podíval na svého parťáka a&#160;oba se shodli na tom, že nikoho takového neznají, ale nadiktovali jí telefonní číslo agentury, která měla na starosti reklamu švýcarské pojišťovny.</p>
			<p class="MLP_text ParaOverride-1">Dlouho stála před obsazenou budkou na Slovanském náměstí a&#160;během té doby nabyla jistoty a&#160;telefonát jí to pak jen potvrdil: ani v&#160;agentuře neznali žádného Filipa Bureše.</p>
			<p class="MLP_text ParaOverride-1">A&#160;tak si pak už jen pro pořádek zašla ještě téhož dne do jazykové školy: žádný Filip Bureš tam nikdy neučil španělštinu ani francouzštinu či italštinu.</p>
			<p class="MLP_text_bez1radku_-12-0- ParaOverride-1">Co s&#160;tím? Nic. Olga se vrátila ke své práci v&#160;nakladatelství a&#160;dál se probírala rozsáhlou bibliografií odborné literatury pro <span class="MLP_znak_kurziva_11b">Velkou encyklopedii myslivosti</span><span class="MLP_znak_kurziva_11b CharOverride-1">.</span> A&#160;odpoledne se pak pokoušela vyřešit jakés drobné nesrovnalosti ve věci prvého českého překladu základního mysliveckého díla <span class="MLP_znak_kurziva_11b">Erfahrungen aus dem Gebiete der Niederjagd</span> od C.&#160;E.&#160;Diezela.</p>
			<p class="MLP_text ParaOverride-1">Ano, ještě v&#160;úterý tak trochu čekala, že Filip třeba přijde na večeři, jak byli původně domluveni. Ale neukázal se. A&#160;už nikdy o&#160;sobě nedal vědět.</p>
		</div>
</body>
</html>