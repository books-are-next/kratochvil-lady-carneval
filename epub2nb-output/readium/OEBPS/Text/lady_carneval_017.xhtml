<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1">11</p>
			<p class="MLP_text_bez1radku ParaOverride-1">Příští den je návštěvní středa.</p>
			<p class="MLP_text ParaOverride-1">„Vás bych tady nečekala,“ přiznává Olga.</p>
			<p class="MLP_text ParaOverride-1">„Moc se omlouvám. Však bych ani nepřišel. Neodvažoval bych se vám vnucovat svou černokněžnickou přítomnost. Ale dneska v&#160;noci se mi zdál takový sen a&#160;v&#160;něm jsem vás slyšel volat o&#160;pomoc. Víte, my černokněžníci teď pilně čteme Carla Gustava Junga, a&#160;proto hodně dáme na sny. Ale tenhle sen se vylíhl nejspíš z&#160;toho, že jsem den předtím četl v&#160;novinách, že vás v&#160;Kočičím žlebu znásilnili. Tak jsem dnes ráno obtelefonoval nemocnice.“</p>
			<p class="MLP_text ParaOverride-1">„Chcete říct, že v&#160;novinách uvedli mý jméno?“</p>
			<p class="MLP_text ParaOverride-1">„To zrovna ne. Psalo se tam o&#160;lady Carneval.“</p>
			<p class="MLP_text ParaOverride-1">A&#160;pak si přitáhl židli, posadil se a&#160;promnul si vousy. „Víte, přišel jsem si pro vás. Když podepíšete reverz, propustí vás do domácího ošetřování. Pokoj je už připraven.“</p>
			<p class="MLP_text ParaOverride-1">„V&#160;šestém poschodí činžáku na Kozí ulici?“</p>
			<p class="MLP_text ParaOverride-1">„Jako bych vám neřekl, že Kozí, to je jenom kontaktní adresa. Mám kousek za Soběšicemi svůj dům svůj hrad. Velkou přestavěnou stodolu. Budete zírat, co se dá udělat ze staré stodoly. Ještě dneska můžem vyřídit všechny náležitosti a&#160;už zítra bych si pro vás přijel.“</p>
			<p class="MLP_text ParaOverride-1">Usmála se: „Jste čiperka, pane Silvestře. Beru, ale jedině okamžitě. Půjdu s&#160;váma, jen když si mě teď okamžitě odnesete.“</p>
			<p class="MLP_text_bez1radku_-12-0- ParaOverride-1">Takže půlhodinu měl Silvestr na vyřízení náležitostí a&#160;pak si už Olgu snesl v&#160;náruči do zaparkované mazdy. A&#160;když ji opatrně uložil na zadní sedadlo, trčela její sádrová noha těsně vedle jeho hlavy. A&#160;tak když vezl lady Carneval, jel opatrně, přeopatrně, jel jak s&#160;hnojem.</p>
			<p class="MLP_text ParaOverride-1">„Teď jsem si vzpomněla. Budem muset vzít s&#160;sebou Porthose.“</p>
			<p class="MLP_text ParaOverride-1">„Jasně, s&#160;Porthosem se počítá. Kdo je Porthos? A&#160;cože tak chraptíte?“</p>
			<p class="MLP_text ParaOverride-1">„To je z&#160;toho křiku, pane černokněžnickej. To je z&#160;toho, když ženská křičí tak, aby ji bylo slyšet až kamsi do Soběšic do stodoly… A&#160;tady prosím zakormidlujte doleva. Vidíte ten rožák? Takže vy nevíte, kdo je Porthos? To byste se měl opravdu stydět.“</p>
			<p class="MLP_text ParaOverride-1">Olga podala Silvestrovi Silvestrovi klíče a&#160;instruovala ho, co všechno má nahoře udělat (odstavit ledničku a&#160;všechny elektrické spotřebiče, zavřít hlavní kohoutek plynu a&#160;zjistit, jestli jsou dobře zavřená okna a&#160;taky dveře na balkon, a&#160;zalít na balkoně petunku, střevičník, oleandr a&#160;laskavec a&#160;v&#160;pokoji filodendrony, tlustici, begonii, mučenku, voskovku, dračinec a&#160;fíkusy) a&#160;co všechno jí má přinést (sice slíbil, že sem hned v&#160;příštích dnech znova zajede a&#160;že bude dál zalévat kytky a&#160;vybírat poštu a&#160;vždycky jí přiveze, co bude zapotřebí, ale i&#160;tak toho dnes nabral plný pytel a&#160;na pravé rameno si usadil dočista vyhládlého Porthose).</p>
			<p class="MLP_text_bez1radku_-12-0- ParaOverride-1">Olga čekala v&#160;autě, plně zaujata tím, co se to s&#160;ní vlastně děje. Klidně se nechá sebrat kdejakým pobudou a&#160;odvézt čertvíkam. Její život lze teď rozdělit na čas před Křikem a&#160;po Křiku. Po té dnešní noci je už zázračně svobodnou bytostí, lačnou vrhat se do pochybných dobrodružství. Slovem, je z&#160;ní lady Dobrodruh.</p>
			<p class="MLP_text ParaOverride-1">„Ten váš Porthos má pod čepicí. Hned jak uslyšel o&#160;Soběšicích, skočil mi na rameno. Už teď ví, že se tam bude mít jak Pánbů ve Frankrajchu.“</p>
			<p class="MLP_text ParaOverride-1">„Ach ty prodejný mušketýre,“ komentovala to Olga a&#160;usalašila si Porthose na své sádrové noze.</p>
		</div>
</body>
</html>