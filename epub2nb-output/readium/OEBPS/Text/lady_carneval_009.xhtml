<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">3</p>
			<p class="MLP_text_bez1radku ParaOverride-1">V&#160;čase, kdy Olga absolvovala svůj náhlý vzestup z&#160;oční ambulance k&#160;metě úspěšné novinářky (trpělivost: už brzy si o&#160;tom povíme), dopustila se taky několika dobrých skutků. A&#160;teď se rozhodla jít po stopách jednoho z&#160;nich.</p>
			<p class="MLP_text ParaOverride-1">V&#160;Brně je skoro všechno soustředěno na docela malé ploše, již pak stačí sousedsky obejít. Nedaleko redakce Brněnského kurýra je pasáž Typos s&#160;brněnským televizním studiem a&#160;z&#160;pasáže vyjdete do Beethovenovy ulice, kde zas stojí budova rozhlasu. I&#160;když inženýr Žluk pravil, že tohle personální přiškrcování se nepochybně týká i&#160;rozhlasu a&#160;televize, byla aspoň zvědavá, jak se k&#160;její situaci postaví kamarádka, které kdysi pomohla na místo rozhlasové redaktorky.</p>
			<p class="MLP_text ParaOverride-1">Lída právě natáčela v&#160;jednom z&#160;těch přízemních studií a&#160;zvukový mistr vyběhl na dva šluky, a&#160;když uviděl Olgu, úslužně jí přidržel dveře. A&#160;toho, co seděl za režisérským pultem, samozřejmě taky znala, a&#160;neznámý byl vlastně jenom ten kolozubý fešák ve vytahaném svetru, disidentský spisovatel, co s&#160;ním teď Lída natáčela rozhovor. Uviděla Olgu a&#160;mávla na ni do režie přes sklo a&#160;ukázala jí na prstech, že to už za sedm minut skončí. A&#160;technik přistavil Olze židli, co měla na opěradle štítek RESERVÉ FEDERICO FELLINI.</p>
			<p class="MLP_text ParaOverride-1">Olga nevěnovala rozhovoru pozornost, snažila se to vůbec nevnímat, protože jí bylo jasný, že takových disidentských čuráčků se teď odevšad pohrne tolik, že by je mohli vidlema přehazovat. Místo toho se všemi myšlenkami upnula na Mirka, na to, že se už co nevidět vrátí ze stáže ve Washingtonu, a&#160;taky, že už dlouho nevolal, a&#160;taky, jak ho asi pobaví, že z&#160;ní udělali udavačku a&#160;vyhodili ji z&#160;Kurýra. Mirek samozřejmě bude chtít zasáhnout, má v&#160;Občanském fóru spolehlivé konexe, ale Olga to rázně odmítne: už nikdy žádnou protekci.</p>
			<p class="MLP_text ParaOverride-1">Rozhovor skončil a&#160;ze zasklené kóje vyšla Lída s&#160;tím spisovatelem. Olga se zvedla a&#160;Lída je představila. Ale ten disidenťák, sotva uslyšel, že je to Olga Abelová z&#160;Kurýra, ostentativně zastrčil ruce do kapes a&#160;díval se skrz Olgu, jako ještě před chvílí hleděl přes sklo oddělující ho od režie.</p>
			<p class="MLP_text ParaOverride-1">Olgu by to vlastně nemělo překvapit, ale přesto cítila, jak se jí krev hrne do hlavy. Tak tohle jsou ti „spasitelé národa“, co budou teď „majiteli klíčů“. Mirek, který se v&#160;osmdesátých letech suverénně pohyboval v&#160;takzvané „šedé zóně“, jež byla v&#160;kontaktu s&#160;disentem, ji před léty seznámil s&#160;jedním z&#160;nich, s&#160;jakýmsi pražským undergroundovým fejetonistou, ale to bylo ještě za totáče a&#160;ten chlapík se choval dvorně a&#160;vyslovil Olze potěšení, že se s&#160;ní směl setkat. Kdežto teď, když už vystoupali ze svých kanálů, nastolí tu své kanálové moresy.</p>
			<p class="MLP_text ParaOverride-1">Lída je z&#160;té nešťastné konfrontace celá zmatená, rozpačitě se na Olgu usměje a&#160;požádá ji, aby tady chvilku počkala, že se hned vrátí, a&#160;odchází s&#160;tím hulvátem.</p>
			<p class="MLP_text ParaOverride-1">Zvukový mistr uvaří Olze kávu a&#160;je milý jako vždycky a&#160;povídá jí o&#160;tom, jak jeli do Vídně natáčet rozhovor s&#160;nějakým českým šlechticem, který se teď chystá vrátit do vlasti, a&#160;proto už přešel ve výcviku loveckých psů z&#160;německých na české povely. Ale to si už Lída odvádí Olgu do svého redakčního kamrlíku.</p>
			<p class="MLP_text ParaOverride-1">Na zdi samozřejmě plakát s&#160;Václavem Havlem, jak zvedá ruku s&#160;prsty do véčka, a&#160;na stole Havlovy <span class="MLP_znak_kurziva_11b">Dopisy Olze</span><span class="MLP_znak_kurziva_11b CharOverride-1">.</span></p>
			<p class="MLP_text ParaOverride-1">„Vidím holka, že se činíš,“ praví Olga, a&#160;když se Lída pokouší říct něco na svou obranu, uklidňuje ji, „taky bych se činila, na tom není nic špatnýho, padla despocie, je třeba vyjít vstříc všemu, co se nám teď otvírá. A&#160;taky bych vyšla, ale předešli mě, právě mě vykopli z&#160;Kurýra. Vlastně nic překvapivého, že? Taky tenhle režim už má svý seznamy nežádoucích.“</p>
			<p class="MLP_text ParaOverride-1">„Ale to je přece blbost,“ protestuje rychle Lída, „všichni přece vědí, číms tady pro nás byla v&#160;nejhorších časech…“</p>
			<p class="MLP_text ParaOverride-1">„Luč svjeta v&#160;ťomnom carstve?“ zeptá se Olga.</p>
			<p class="MLP_text ParaOverride-1">„Víš,“ hledá Lída slova, „tady v&#160;rádiu se taky zeštíhluje. Ještě nedávno nás bylo jak mšic a&#160;teď tutéž práci musí zastat dva tři lidi. Ve fabrikách se ještě dál socialisticky flákají, ale nám už tady začal kapitalismus. Ale o&#160;opravdový profesionály, jako seš ty, bude teď teprve opravdickej zájem.“</p>
			<p class="MLP_text ParaOverride-1">„Jasně,“ přihraje Olga, „vznikají nové redakce, nová soukromá rádia, nová soukromá nakladatelství, bude prý snad i&#160;soukromá televize. Nechť rozkvete tisíc květů, jak pravil velký Mao. A&#160;opravdový profesionálky můžou teď pokojně šlapat chodník. Nechme toho, Liduško, jsem moc ráda, že ten zbrusu novej mlejn nesemlel všechny dobrý lidi, a&#160;tak se tady drž, přijdu se na tebe zas někdy podívat.“</p>
			<p class="MLP_text ParaOverride-1">„Neblbni, Olinko, počkej, něco tady mám, okamžik.“ A&#160;Lída znova vyskočí a&#160;otvírá zásuvku a&#160;chvíli se v&#160;ní zběsile přehrabuje, po zemi se rozletěly desítky papírků jak hemživé konfety, až vítězoslavně vytáhne vizitku a&#160;podá ji Olze. „Minulý týden jsem tady měla v&#160;pořadu Snář a&#160;planetář takovou nesmírně zajímavou osobnost. Bývalý učitel a&#160;teď soukromý nakladatel. Vlastní nakladatelství Hermetika a&#160;vydává časopis Hermetik. Nakladatelství prý fantasticky prosperuje a&#160;až po natáčení toho pořadu se mě zeptal, jestli bych nevěděla o&#160;nějakém dobrém redaktorovi či redaktorce, protože už jen s&#160;externistama to neutáhne a&#160;mezi těma, s&#160;kterýma spolupracuje, není zatím nikdo, koho by chtěl trvale v&#160;redakci. A&#160;inzerátům nedůvěřuje.“</p>
			<p class="MLP_text ParaOverride-1">„Takže hermetik. Takže okultista, astrolog, spiritista, parapsycholog…“</p>
			<p class="MLP_text ParaOverride-1">„No zajímá se o&#160;to všechno, ale to vůbec nejsou žádný jeho mantinely. Je to velice inteligentní polyhistor. Za bolševika směl učit jen na základní škole, a&#160;přitom je to absolvent filozofický fakulty. Myslím, že bys ho měla poznat osobně. Říkal, že svý redaktory chce platit velice štědře. A&#160;bydlí tady hned za rohem.“</p>
			<p class="MLP_text ParaOverride-1">A&#160;Lída se otočí a&#160;vyloví ze skříňky láhev dobré moravské slivovice a&#160;dvě skleničky a&#160;pronese jejich rituální přípitek: „Tak Olinko, ať nám chlapi padaj k&#160;nohám!“&#160;– „Jak shnilý hrušky!“ doplní Olga a&#160;mrsknou to do sebe.</p>
			<p class="MLP_text ParaOverride-1">„Fajn, tak zatím mi ten spiritistickej džob pohlídej, ještě přijdu prstíčkem hrabat,“ a&#160;chce Lídě vrátit vizitku toho hermetika, ale ruka s&#160;vizitkou jí zůstane nehybně trčet, protože Lída ve snaze přehodit rychle výhybku plácne, že minulý týden mluvila s&#160;Mirkem.</p>
			<p class="MLP_text ParaOverride-1">„To chceš říct, že ti telefonoval z&#160;Washingtonu?“</p>
			<p class="MLP_text ParaOverride-1">„Proč z&#160;Washingtonu? Potkala jsem ho tady na Kobližný.“ Ale to už jí to došlo a&#160;zmlkla a&#160;mlčela jak zařezaná.</p>
			<p class="MLP_text_bez1radku_-12-0- ParaOverride-1">Na blízké věži svatého Jakuba odbíjí poledne a&#160;kdesi nedaleko zakvílela siréna sanitky. Olga tam pořád ještě stojí s&#160;vizitkou toho vyvolávače duchů, jako by byla právě přítomna skutečnému zjevení ducha. Takže Mirek je už možná dávno v&#160;Brně a&#160;ona je možná jediná, kdo o&#160;tom ještě neví.</p>
			<p class="MLP_text ParaOverride-1">A&#160;další její pohyby se odehrají jak v&#160;hypnotickém spánku. Beze slova vyjde z&#160;redakční místnůstky a&#160;zamíří ke schodům. Seběhne po schodech a&#160;vychází z&#160;budovy rozhlasu a&#160;okamžitě zahne doleva a&#160;přejde z&#160;Beethovenovy na Dvořákovu a&#160;tam pak zas doprava a&#160;octne se na Kozí ulici, a&#160;teprve když se zastaví před vysokým ošklivým činžákem a&#160;sjede pohledem po jeho oloupané fasádě, uvědomí si, že šla z&#160;rozhlasu rovnou na adresu z&#160;vizitky, kterou stále ještě drží v&#160;ruce. No teď už nemá smysl váhat a&#160;dál se rozmýšlet: vyvolávači duchů, vykartáčuj svého černokněžnického havrana a&#160;odbleš černýho kocoura, dostaneš návštěvu! A&#160;stiskne kliku a&#160;opře se ramenem do těžkých, jakoby opancéřovaných dveří, ale nehne s&#160;nimi. Po zdi běží zvonky s&#160;kovovými štítky a&#160;na tom nejvrchnějším muří nohy nakladatelství Hermetika. Stiskne zvonek a&#160;po chvilce zabzučí otvírač dveří. Vejde do nevlídné přízemní haly, rozhlédne se a&#160;uvidí strmé, nepohodlné schody a&#160;žádný výtah. Ach jo, ten spiritista si tady zřejmě nacvičuje nanebevzetí, připaží a&#160;Swedenborgovi andělé ho jak balík s&#160;prádlem vytáhnou mezi zábradlím nahoru. Stoupá poschodí za poschodím a&#160;už ve čtvrtém se rozmrzele zastaví, chybí mi ten jogging, a&#160;tu uslyší hlas shůry: „Zůstaňte, prosím, kde jste, už si jdu pro vás.“</p>
			<p class="MLP_text ParaOverride-1">Olga zvedne hlavu, ale zatím nikoho nevidí. Stále ještě drží v&#160;ruce okultistovu vizitku a&#160;teprve teď konečně otevře kabelku a&#160;pouští tam lísteček, v&#160;jehož horním rohu je nějaký egyptský hieroglyf.</p>
			<p class="MLP_text ParaOverride-1">Ale sotva zmizí vizitka, objeví se hermetik. Chlapík středních let a&#160;v&#160;elegantním obleku, usmívá se a&#160;jde jí vstříc.</p>
			<p class="MLP_text ParaOverride-1">„Jmenuji se Silvestr Silvestr. Správně, to není jméno, ale nezbedný výkřik s&#160;ozvěnou! Pomsta Jakuba a&#160;Karolíny Silvestrových za to, že mě zplodili a&#160;porodili. No nic, odpusťme jim, už jsou na pravdě boží. Nepozvu vás nahoru, protože tady mám jenom takovou malou mansardní místnůstku. Je to vlastně jenom kontaktní adresa, sotva co víc. Zvu vás do mnohem příjemnějšího prostředí a&#160;tam mi položíte všechny své všetečné otázky.“</p>
			<p class="MLP_text ParaOverride-1">Ale Olga se okamžitě vzepřela, protože jednu otázku by ráda položila okamžitě. Silvestr udělal gesto roztomilé bezbrannosti a&#160;natočil se k&#160;Olze tím o&#160;něco větším uchem.</p>
			<p class="MLP_text ParaOverride-1">„Jak můžete vědět, proč jsem za vámi přišla? Třeba má návštěva vůbec není hodna vašeho zájmu.“</p>
			<p class="MLP_text ParaOverride-1">„Ještě před chvílí jste držela v&#160;ruce mou vizitku. A&#160;ty já nerozdávám jen tak na potkání. Každou vždycky někam směruju. Každá je takříkajíc muškou na háčku. Vítejte na mé udici! Ale pozor, nechtěl jsem vás urazit. To je prosím obraz z&#160;Písma. Nový zákon je plný rybářů. Takže ještě jednou: vítejte na mé udici!“</p>
		</div>
</body>
</html>