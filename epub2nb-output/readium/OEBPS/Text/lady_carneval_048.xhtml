<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-44</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-44" xml:lang="cs-CZ">
		<div class="Z-kladn--textový-r-meček">
			<p id="_idParaDest-43" class="MLP_uroven2_kapitola ParaOverride-1">38</p>
			<p class="MLP_text_bez1radku ParaOverride-1">Také na počátku třetího tisíciletí nakladatelství ULMUS stále ještě prosperovalo. Ale Lukáš Hampl se mu už začal pomalu vzdalovat. Vydrezíroval si už nakladatelský personál tak, že už ho tam nebylo zapotřebí. Většinu týdne pak trávil v&#160;Tišnově, kde pod jeho dohledem vznikalo cosi jako skutečná farma, tak trochu podobná tomu, co míval ve Phoenixu. Stříbrňák a&#160;Plesnivák už nebyli žádní mladíčci, proto když koupil mladé stádo (vozili mu je do Tišnova v&#160;obrovském skříňáku, jenž měl vpředu i&#160;vzadu nápis <span class="MLP_znak_kurziva_11b">Achtung!! Pferde!!</span>), kterému říkal mustangové, držel radši Plesniváka a&#160;Stříbrňáka v&#160;samostatné ohradě: nebyl si jistý, jak by je přijal vedoucí hřebec mustangů. Česko ovšem není Arizona, takže budoucnost stáda byla zatím ve hvězdách. Ale Lukáš Hampl si s&#160;tím nelámal hlavu.</p>
			<p class="MLP_text ParaOverride-1">Daleko víc starostí mu působilo rozhodnutí, jestli si má vzít Julii Hedvábnou. Byla přece jenom o&#160;dost mladší a&#160;on byl teď už příliš bohatý, než aby mohl pominout otázku, jestlipak zájem z&#160;druhé strany není motivován jen penězi. Co když na něho měla políčeno a&#160;jejich setkání nebylo zdaleka tak náhodné? Ale na druhé straně, když se jí rychle nenaučí důvěřovat, měl by to raději zavčas zabalit. Uvažoval i&#160;o&#160;tom, že je mu už dvaašedesát a&#160;že svatby staříků se mu přece odedávna jevily jako svým způsobem oplzlé. A&#160;konečně a&#160;za třetí, měl stále ještě pocit, že by to chtělo dál čekat, i&#160;když jeho žena byla už nějaký čas prohlášena za nezvěstnou. Posléze se ale rozhodl kvůli Oldříškovi (aspoň se o&#160;tom tak ujišťoval), který mámu pořád ještě potřeboval a&#160;Julii Hedvábnou by mohl, zdá se, akceptovat.</p>
			<p class="MLP_text_bez1radku_-12-0- ParaOverride-1">Julie Hedvábná byla ročník 1958, původem ze severovýchodní Moravy, z&#160;Jablunkova, z&#160;městečka na řece Olši, známého tím, že tudy kdysi vedla Měděná stezka z&#160;Uher do Vratislavi a&#160;později všelijaké pašerácké stezky a&#160;dnes, dopovězme, je zdejší <span class="MLP_znak_kurziva_11b">zelená hranice</span> jedním z&#160;nejoblíbenějších míst převaděčů a&#160;běženců z&#160;Ukrajiny, Ruska i&#160;daleké Asie. Juliin otec byl magistrem v&#160;jablunkovské lékárně, ale už nežije, stejně jako její matka, oba přišli o&#160;život v&#160;polovině osmdesátých let při tom velkém železničním neštěstí u&#160;Třince.</p>
			<p class="MLP_text ParaOverride-1">„To je mi líto,“ řekl Lukáš Hampl. Ale ve skutečnosti mu v&#160;té chvíli prolétla hlavou ošklivá myšlenka, že si vlastně moc oddechl, protože by nechtěl být konfrontován s&#160;Juliinými rodiči, možná stejně tak starými jako je on. A&#160;Julie, jako by četla jeho myšlenky, ihned dodala: „Nesetkáš se s&#160;nikým z&#160;mých příbuzných, protože nikoho už nemám. Jsem sama jako kulich na vysokém stromě.“ Lukáš byl trochu zmaten z&#160;toho přirovnání a&#160;byl by chudák ještě víc, kdyby jen tušil, že Julie tím vůbec nemyslela kulicha-sýčka, ale takovou tu pletenou čepici přes uši.</p>
			<p class="MLP_text_bez1radku_-12-0- ParaOverride-1">Seděli na balkoně Lukášovy tišnovské vilky, která se přimkla k&#160;farmě (anebo spíš farma se přimkla k&#160;domku, protože ten tady byl prvně), a&#160;z&#160;balkonu viděli na ohradu s&#160;mustangy i&#160;na tu mnohem menší, se Stříbrňákem a&#160;Plesnivákem, na stáje a&#160;hospodářská stavení a&#160;na louky a&#160;lesy vůkol. Lukáš Hampl si zapálil cigáro, nebo spíš takový malý doutníček, a&#160;rozpovídal se.</p>
			<p class="MLP_text ParaOverride-1">Už dříve pověděl Julii ledasco o&#160;sobě, o&#160;svém životě v&#160;Americe a&#160;taky o&#160;svém váhavém návratu, ale teď se pustil do tématu, které přece nesměl a&#160;nechtěl pominout. Vyprávěl dlouho a&#160;jen s&#160;krátkými přestávkami (to když například donesl láhev vína), a&#160;když pak skončil, oba chvíli mlčeli, protože vlastně nebylo jasné, že už skončil. Ale nakonec to ticho přerušila Julie, když se zeptala: „A&#160;co se stalo s&#160;tím kocourem… no s&#160;tím Athosem?“</p>
			<p class="MLP_text ParaOverride-1">„Porthosem,“ opravil Lukáš. „Taky se ztratil, taky někam utekl.“</p>
			<p class="MLP_text ParaOverride-1">„Tak to je smutné,“ přiznala Julie. Ale už po malé chvilce dodala: „Ale možná to tak mělo být. Asi se nikdy nedozvíme, proč a&#160;kam vlastně tvoje Olga odešla, ale mám teď takový pocit, že ani neměla jinou volbu a&#160;že tam, kde teď je, je docela šťastná. A&#160;totéž si myslím o&#160;Porthosovi. Možná je to s&#160;ním jako s&#160;tím kocourem v&#160;botách. Chodí si teď po světě v&#160;botách a&#160;parádním sáčku a –,“&#160;usmála se, „možná taky kouří takováhle cigára, či vlastně malé doutníčky, co ti nakradl ve stole.“</p>
			<p class="MLP_text ParaOverride-1">„Možná,“ připustil Lukáš, který chápal, že ho chce Julie ukonejšit, aby netrpěl pocitem provinění, že už ztratil trpělivost čekat na Olgu. „Taky mám teď ten pocit, že všechno je, jak má být.“</p>
			<p class="MLP_text ParaOverride-1">Končil se den a&#160;v&#160;tu zázračnou hodinu lesy pozvolna stoupající k&#160;prvním schůdkům Vysočiny připomínaly srst nějakého pohádkového zvířete, přibarvenou právě zapadajícím sluncem. Ale trochu i&#160;tím červeným vínem, co tam na balkoně upíjeli. A&#160;pak mustangové zaržáli (a&#160;Lukášovi proběhla při tom zaržání hlavou jakási rmutná rozpomínka, ale okamžitě ji zaplašil) a&#160;oba se teď s&#160;potěšením dívali, jak si tam ti koně doslova hrají, přetlačují se, opřeni o&#160;sebe šíjemi, zakusují se navzájem do hřívy, do krku a&#160;do uší, rozbíhají se a&#160;nabíhají pak na sebe vyhazujíce předními kopyty, ale to všechno jen tak, aby si ve skutečnosti neublížili.</p>
			<p class="MLP_text ParaOverride-1">„V&#160;noci má pršet. Půjdu je ustájit. Nechceš jít se mnou?“</p>
			<p class="MLP_text_bez1radku_-I-_-12-0-">Dopsáno v&#160;říjnu 2003</p>
		</div>
</body>
</html>