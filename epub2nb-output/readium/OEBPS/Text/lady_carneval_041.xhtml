<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lady_carneval-37</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lady_carneval-37" xml:lang="cs-CZ">
		<div class="Z-kladn--textový-r-meček">
			<p id="_idParaDest-36" class="MLP_uroven2_kapitola ParaOverride-1">32</p>
			<p class="MLP_text_bez1radku ParaOverride-1">Původní Lukášova představa té svatby byla naprosto komorní, obrazně řečeno: měla to být svatba aranžovaná jen pro „smyčcové kvarteto“ (nevěsta, ženich, dva svědci), a&#160;ne pro nějaký mohutný, hlučný „orchestr“ (desítky svatebčanů, kteří se ani navzájem neznají, ale zato už v&#160;jistou hodinu do sebe neurvale vrážejí a&#160;jdou si, když ne po krcích, tak aspoň po kravatách).</p>
			<p class="MLP_text ParaOverride-1">„A&#160;co tak někde v&#160;dálničním motelu s&#160;číšníkem a&#160;servírkou co svědky?“ vyzvídala Olga, hledíc ostražitě na Lukáše. Ale ten té narážce očividně nerozuměl a&#160;jen cosi zmateně zablekotal. Nakonec se tedy dohodli na kompromisu mezi „kvartetem a&#160;orchestrem“ a&#160;byla to středně veliká svatba na zahradě za Lukášovým domem. (A&#160;ten, kdo mi tenhle příběh vyprávěl&#160;– jednoho večera na konci léta 2001&#160;– vylovil teď malou stříbrnou lžičku s&#160;dlouhou rukojetí, kterou prý na té svatbě ukradl jako corpus delicti celé té dávné historie. A&#160;když jsem si směl lžičku prohlédnout, zase ji rychle spustil do kapsy.)</p>
			<p class="MLP_text_bez1radku_-12-0- ParaOverride-1">Ale je tady přece jen cosi, o&#160;co bych čtenáře jen nerad připravil, a&#160;sice o&#160;ten zvláštní rozhovor, který se odehrál v&#160;předvečer svatby. Olga se znova vrátila k&#160;tomu, co o&#160;ní napsali v&#160;bulváru, a&#160;uvedla věci na pravou míru. Vyprávěla Lukášovi, jak se pět dní co zdravotní sestra starala o&#160;tehdejšího komunistického prezidenta a&#160;jak se s&#160;ním pak už nikdy nesetkala, ale jeho zásluhou vystudovala žurnalistiku a&#160;stala se jakýmsi prominentním děckem. Trestem za to pak bylo, že se o&#160;ní šíří tyhle vylhané špinavosti o&#160;intimitách mezi ní a&#160;stařeckým prezidentem. A&#160;trestem pak taky bylo, že se octla na seznamu Státní bezpečnosti. A&#160;konečně trestem je i&#160;to, že se stala lady Carneval, což pak (jak už je dnes přesvědčená) uvedlo do chodu celý sled přízračných událostí.</p>
			<p class="MLP_text ParaOverride-1">„Nejlahodnější Olinko, tvá zpověď je jak z&#160;těch nádherných starosvětských časů, kdy nevěsty ještě ženichům předkládaly fyziologické doklady panenství. A&#160;chtěl jsem ti jen říct, že jsem samozřejmě nikdy nevěřil těm špinavostem, co o&#160;tobě psali v&#160;bulváru.“</p>
			<p class="MLP_text ParaOverride-1">„Ani nevíš, jakou má tohle pro mě cenu,“ usmála se Olga, zahleděna zpytavě na Lukášovo pravé ucho (je větší nebo není větší? časem bude jistě příležitost nenápadně si ho přeměřit, jenže, hrůzo! vždyť já zapomněla, měl Silvestr větší pravé nebo levé ucho?). „Ani nevíš,“ opakovala, „ale teď jsi zas na řadě ty. Třeba je zde něco zvláštního, podivného, neobvyklého, obskurního, co bys mi chtěl říct. Anebo možná nechtěl, ale možná měl. A&#160;třeba je teď právě nejvyšší čas to vyklopit. Jak dlouho to chceš odkládat?“</p>
			<p class="MLP_text ParaOverride-1">Ale Lukáš to pochopil jako vtip a&#160;taky na to tak reagoval.</p>
		</div>
</body>
</html>